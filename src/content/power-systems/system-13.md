---
title: "Power System 13"
description: "Advanced power system configuration 13"
---

📌 การชำรุดเสียหายของเกท

นักเวทมือใหม่อย่างสุบารุที่ยังไม่คุ้นชินกับการควบคุมเกท มักจะเผลอเปิดเกทมากเกินไปตอนที่ร่ายมนตร์ครั้งแรกจนมานารั่วไหลออกหมดตัวครับ

พอทำพลาดแบบนี้ขึ้นมา เกทก็จะตกอยู่ในสภาพแห้งเหือดเพราะดึงมานามาใช้จนแทบหมดตัว

แล้วถ้ายังฝืนใช้เวทมนตร์ในสภาพนี้อีก (สุบารุในบทที่ 2 ฝืนกินผลบ๊อคโค่เพื่อใช้ชามัคอีกรอบ) เกทก็จะเสียหายจนระบบหมุนเวียนมานาติดขัดครับ

พอระบบหมุนเวียนมานาไม่ลื่นไหล มานาบางส่วนก็จะตกตะกอนอยู่ในร่าง ไม่ถูกขับออกมา จนกลายเป็นพิษต่อร่างกาย

เพราะงี้แหละ เอมิเลียถึงต้องลงทุนทำสัญญากับฝ่ายครูชเพื่อให้เฟลิคซ์รักษาเกทให้สุบารุครับ

แต่ถึงจะผ่านการรักษาเกทเสร็จสิ้นแล้ว เฟลิคซ์ก็ยังเตือนให้สุบารุพักฟื้นห้ามใช้เวทมนตร์ไปอีกซัก 2 เดือนอยู่ดี

แล้วสุบารุก็ดันไม่ฟังคำเตือนจากหมอ ไปดันทุรังร่ายชามัคตอนที่สู้กับการ์ฟีลจนเกทพังแบบถาวรไปเลยครับ

เมื่อเกทพังแบบถาวรไปแล้ว สุบารุก็ไม่สามารถขับมานาออกจากร่างกายได้เองอีกต่อไป จบเส้นทางแห่งการเป็นนักเวทลงเท่านั้น

ใช้เวทมนตร์ไม่ได้ยังไม่พอ มานาที่อุดตันภายในร่างยังก่อให้เกิดโอกาสเสี่ยงที่สุบารุอาจจะตัวแตกเพราะมานาที่อัดแน่นได้อีกด้วยครับ

โชคดีที่สุบารุมีคุณสมบัติเป็นผู้ใช้ศาสตร์วิญญาณและได้ทำพันธสัญญากับเบียทริซ ก็เลยได้เบียทริซมาช่วยขับมานาออกจากร่างให้แทนเกทนี่แหละ