---
title: "Power System 12"
description: "Advanced power system configuration 12"
---

📌 ผู้ที่เกิดมามีเกทผิดปกติ

.
ไรน์ฮาร์ด วาน แอสเทรอาเกิดมามีเกทที่ผิดปกติครับ

โดยเกทของไรน์ฮาร์ดจะดูดมานาจากบรรยากาศรอบข้างมากผิดปกติ

เพราะงี้แหละเวลาที่ไรน์ฮาร์ดต่อสู้ ทั้งนักเวทและวิญญาณที่เป็นพวกเดียวกันจะช่วยเขาสู้ได้ลำบาก เพราะว่ามานาโดนพี่แกแย่งไปใช้หมด

นอกจากนี้เกทของไรน์ฮาร์ดก็ไม่สามารถขับมานาออกจากร่างได้ แถมร่างกายของเขายังถูกปฏิเสธโดยธาตุทั้ง 6 ทำให้ไรน์ฮาร์ดไม่สามารถใช้เวทมนตร์ได้เลยครับ

ในเมื่อใช้มานาร่ายมนตร์ไม่ได้ ไรน์ฮาร์ดก็เลยเอามานาไปใช้วิชาดาบที่ฟันทุกอย่างจนแหลก แลกกันกับดาบสลายตามกันไปแทน

หรือไม่ก็เอามานาไปเสริมความแข็งแกร่งทางกาย หรือที่เรียกกันว่า "ครรลองสายธาร" ครับ (มีโพสต์แยกถึงวิชานี้ตามมาทีหลังแน่นอน)

ทั้งนี้ ความผิดปกติของร่างกายไรน์ฮาร์ดนี้ไม่ได้ยูนีคเฉพาะตัวพี่แกคนเดียวนะครับ นักฆ่าคนหนึ่งจากตอนสั้นการจราจลในแฟลนเดอร์สก็มีคุณสมบัตินี้เหมือนกัน

ซึ่ง "เอซโซ่ คาโดน่า" นักเวทประจำฝ่ายเฟลท์จะเรียกคุณสมบัติร่างกายแบบไรน์ฮาร์ดว่า "สภาวะหมุนเวียนมานาส่วนเกิน(マナ過剰循環体質)"

ผู้ที่ร่างกายมีสภาวะนี้ไม่สามารถใช้เวทมนตร์ได้ก็จริง แต่ก็แก้ทางนักเวทหนักมาก เพราะเวทมนตร์ทุกอย่างที่ร่ายใส่เจ้าตัวจะสลายและถูกดูดกลืนไปหมด

*แต่ถ้าฝั่งนักเวทเชี่ยวชาญมากพอ ก็สามารถแก้ไของค์ประกอบของมนตร์กลางคันระหว่างร่ายเพื่อแก้ทางได้เหมือนกันครับ

วิธีนี้จะช่วยให้เวทมนตร์ไปถึงตัวผู้มีสภาวะหมุนเวียนมานาส่วนเกินได้ แต่ความซับซ้อนในการเขียนแก้มนตร์กลางคันจะตีกลับจนผู้ร่ายบาดเจ็บด้วย (นิ้วฉีกเลย)

.
อนาสตาเซีย โฮชิน คือขั้วตรงข้ามของไรน์ฮาร์ดครับ

เกทของเธอผิดปกติในแบบที่ไม่สามารถดูดมานาจากบรรยากาศมาเก็บสะสมไว้ในร่างกายได้เลย

เพราะงี้แหละร่างกายของอนาสตาเซียจึงอ่อนแอเพราะขาดมานาช่วยหมุนเวียน แถมเธอยังไม่สามารถใช้เวทมนตร์หรือทำพันธสัญญากับวิญญาณได้

จริงอยู่ว่าถ้าอนาสตาเซียอยากฝืนจริงๆ เธอก็สามารถงัดโอโดมาใช้เป็นพลังงานในการร่ายมนตร์แทนที่มานาได้ครับ

แต่ก็อย่างที่เคยอธิบายไปแล้วว่าการทำแบบนั้นรังแต่จะทำให้อายุขัยสั้นลง

ผู้ที่มีอาการเกทผิดปกติแบบอนาสตาเซียจะมีอายุขัยสั้นเป็นปกติอยู่แล้วครับ หลายคนตายไปก่อนจะโตถึงวัยผู้ใหญ่ด้วยซ้ำ

อนาสตาเซียถือว่าเป็นกรณีหายากที่สู้ชีวิตจนเติบโตมาได้ขนาดนี้
