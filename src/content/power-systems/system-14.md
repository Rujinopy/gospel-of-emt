---
title: "Power System 14"
description: "Advanced power system configuration 14"
---

📌 โอโด ลากูน่า (オド・ラグナ )

ถ้าหากว่า "โอโด" คือดวงจิตของสิ่งมีชีวิตทั่วไป "โอโด ลากูน่า" ก็คือจิตวิญญาณแห่งดวงดาวหรือก็คือดวงจิตของโลกในเรื่องนี้นั่นเองครับ

เจ้าสิ่งนี้เป็นทั้งกลไกที่ควบคุมให้โลกดำเนินต่อไปได้และเป็นผู้ให้กำเนิดมานาทั้งมวลกับวิญญาณทุกตนในเรื่อง (ยกเว้นวิญญาณประดิษฐ์)

ดวงจิตของคนตายและมานาที่ใช้งานแล้วจะกลับคืนสู่โอโด ลากูน่า เพื่อเข้าสู่กระบวนการรีไซเคิลนำกลับไปใช้ใหม่

นอกจากนี้โอโด ลากูน่ายังสุ่มมอบ "พรคุ้มครอง" ให้ผู้โชคดีบางคนตั้งแต่เกิดด้วยครับ

แต่เจ้าโอโด ลากูน่าก็ดูเหมือนจะมีความเลือกที่รักมักที่ชังอยู่เหมือนกัน เพราะว่ามันลำเอียงต่อไรน์ฮาร์ดเป็นพิเศษเลย

มอบพรคุ้มครองให้เยอะกว่าชาวบ้านไม่พอ ไรน์ฮาร์ดต้องการพรอะไร ก็ดลบรรดาลพรคุ้มครองใหม่ขึ้นมาให้ได้ (ตราบใดที่อยู่ขอบเขตขีดจำกัดของพรล่ะนะ)

แถมโอโด ลากูน่าจะไม่ยอมให้ไรน์ฮาร์ดตายเด็ดขาดครับ อาจารย์ทัปเปย์เป็นคนบอกไว้เอง
