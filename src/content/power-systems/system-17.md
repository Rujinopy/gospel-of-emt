📌 ผู้ใช้เวทมนตร์มีอยู่ 2 ประเภท

.
1. นักเวท (魔法使い)

นักเวทจะร่ายมนตร์ผ่านการใช้ [เกท] เป็นสื่อกลาง โดยอาศัยมานาที่เก็บสะสมไว้ภายในร่างตัวเองเป็นพลังงาน

ความเก่งกาจของนักเวทจึงขึ้นอยู่กับขนาดและจำนวนของเกทที่มีอยู่ในร่าง ความเชี่ยวชาญด้านเวทมนตร์ รวมถึงปริมาณมานาที่สามารถกักเก็บในร่างได้ครับ

ในโลกนี้ ไม่ว่าใครก็สามารถกลายเป็นนักเวทได้ หากได้รับการฝึกสอนจากผู้มีความเชี่ยวชาญ (ชาวบ้านทั่วไปที่ฐานะยากจนมักจะหมดโอกาส)

แต่ก็ต้องไม่ใช่ผู้ที่เกิดมามีเกทผิดปกติด้วย กรณีนั้นหมดโอกาสครับ

.
2. ผู้ใช้ศาสตร์วิญญาณ (精霊術師)

ผู้ใช้ศาสตร์วิญญาณจะร่ายมนตร์ผ่านการใช้ [วิญญาณ] ที่ผูกพันธสัญญาด้วยเป็นสื่อกลาง โดยอาศัยมานาจากบรรยากาศเป็นพลังงานครับ

ความเก่งกาจของผู้ใช้ศาสตร์วิญญาณเลยขึ้นอยู่กับระดับของวิญญาณคู่หูว่าแกร่งแค่ไหน รวมถึงข้อจำกัดของสัญญาด้วยครับ

*เช่น กรณีเอมิเลียที่วิญญาณคู่หูพัคแกร่งมากๆ แต่มีข้อจำกัดสัญญาว่าพัคจะออกมาช่วยได้แค่ช่วง 9 โมงเช้าถึง 5 โมงเย็นเท่านั้น

ยิ่งเป็นวิญญาณระดับสูง ข้อกำจัดของพันธสัญญาก็จะยิ่งยุ่งยาก คล้ายเป็นการเนิร์ฟผู้ใช้ศาสตร์วิญญาณไม่ให้โกงเกินไปครับ

ทั้งนี้ ไม่ใช่ว่าใครๆ ก็สามารถเป็นผู้ใช้ศาสตร์วิญญาณได้ เฉพาะผู้ที่มีคุณสมบัติเข้ากันได้ดีกับวิญญาณเท่านั้นที่สามารถทำพันธสัญญาวิญญาณได้ครับ

นอกจากที่ลูกุนิก้าแล้ว ราชอาณาจักรศักดิ์สิทธิ์กุสเทโก้ก็เป็นอีกประเทศที่มีผู้ใช้ศาสตร์วิญญาณอยู่เยอะ เนื่องจากประเทศนี้เคารพบูชาวิญญาณครับ
