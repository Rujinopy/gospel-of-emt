🪨 เวทปฐพี (土魔法)

เวทปฐพีคือเวทมนตร์ที่เกี่ยวข้องกับการควบคุมสิ่งที่อยู่ในร่างกายของสิ่งมีชีวิต (อิงจากรอสวาล) ซึ่งผมก็ไม่เข้าใจเหมือนกันว่ามันเกี่ยวยังไง

ถ้าว่ากันตามที่เห็นในเรื่อง ความสามารถหลักของเวทปฐพีคือการควบคุมหิน ดิน และทรายได้อย่างอิสระครับ มนตร์สายนี้จึงพลิกแพลงใช้ตามสถานการณ์เฉพาะหน้าได้ดีมาก

เวทปฐพีมีความอเนกประสงค์สูงและมีข้อดีตรงที่ผู้ใช้สามารถนึกอิมเมจของมนตร์ได้ง่ายที่สุดในบรรดาทุกธาตุ เนื่องจากดินหรือหินเป็นสิ่งที่จับต้องได้ มีความเป็นรูปธรรมสูง

เพราะงี้แหละ มนตร์สายปฐพีจึงสะดวกต่อการดัดแปลงรูปร่างของสิ่งที่เสกออกมา เหมาะสมแก่การสร้างวัตถุต่างๆ ไม่ว่าจะเป็นอาวุธ ชุดเกราะ ภาชนะ หรือแท่นเหยียบ

นอกเหนือจากการต่อสู้ เวทปฐพียังมีประโยชน์ในการทำให้ผืนดินอุดมสมบรณ์หรือเสื่อมสภาพลงได้ด้วยครับ (ศิลามนตราธาตุปฐพีมีไว้เพื่อการนี้โดยเฉพาะ)

เวทมนตร์สร้างของเลียนแบบถือเป็นเวทปฐพีสายหนึ่งเช่นกัน แต่ข้อเสียของมันคือจะทำให้วัตถุต้นแบบและของเลียนแบบเสื่อมสภาพลงเล็กน้อยทั้งคู่

พื้นฐานของเวทปฐพีคือมนตร์ตระกูล [โดน่า] ซึ่งเน้นการสร้างกำแพงดินขึ้นมาอย่างฉับพลัน ใช้ได้ทั้งรุกและรับตามสถานการณ์

ตัวอย่างผู้ถนัดเวทปฐพี

1. อัลเดบารัน

2. ออตโต้ ซูเวน

3. บอสการ์ม

4. เพเทลกิอุส โรมาเนคอนติ

5. มีมี่ เพิร์ลบาตัน
