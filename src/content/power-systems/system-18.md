📌 การร่ายมนตร์ (詠唱)

ที่จริงแล้วคำร่ายมนตร์เป็นเพียงแค่ตัวช่วยให้สามารถนึกภาพของมนตร์ที่จะร่ายได้ชัดเจนยิ่งขึ้นครับ

อาจารย์ทัปเปย์เปรียบเทียบไว้ว่าการร่ายมนตร์มันก็คล้ายกับการกด [สวิตช์] ภายในใจ หรือเป็นการกำหนดสัญญาณใช้เวทขึ้นมาเองเพื่อความเรียบง่าย

อย่างที่กล่าวไปในโพสต์ก่อนหน้านี้ สิ่งสำคัญจริงๆ คืออิมเมจภายในหัวที่ชัดเจนครับ

เพราะงี้แหละ เจ้าสัตว์มารหมาน้อยอุลการ์มถึงร่ายมนตร์ได้โดยที่ไม่ต้องกล่าวคำร่ายครับ มันใช้เสียงเห่าตัวเองแทนคำร่ายนั่นแหละ

แล้วในกรณีที่เป็นจอมเวทระดับเจนศึกแล้วอย่างรอสวาล เบียทริซ หรือเอซโซ่ คนกลุ่มนี้สามารถใช้เวทมนตร์ได้โดยที่ไม่ต้องกล่าวคำร่ายสักคำเลยด้วยซ้ำครับ

*ในนิยายบทที่ 4 รอสวาลร่ายมนตร์ผ่านการกระทืบเท้าอย่างเดียวก็ได้

ในกรณีที่กล่าวคำร่ายของมนตร์บทหนึ่ง แต่อิมเมจในหัวดันเป็นมนตร์อีกบทหนึ่ง เวทมนตร์ที่ออกมาก็จะเป็นไปตามมนตร์ที่นึกภาพในหัวแทนครับ

ยกตัวอย่างเช่น สมมุติเอ่ยคำร่ายมนตร์ [โกอา] แต่ในหัวนึกภาพเป็นการเรียกคมดาบสายลม ผลลัพธ์ที่ออกมาก็จะกลายเป็นมนตร์ [ฟูล่า] แทน

ที่จริงแล้ว หลักการนี้สามารถนำไปประยุกต์ใช้ในการต่อสู้จริงได้ด้วยครับ แต่ก็ต้องเป็นนักเวทระดับเทพพอสมควรถึงจะใช้งานได้

มันเป็นทริคที่เรียกว่า การร่ายมนตร์จำแลง(偽装詠唱) ซึ่งสามารถสร้างความสับสนให้ศัตรูได้ครับ (ได้ยินคำร่ายมนตร์หนึ่ง แต่ผลออกมาเป็นอีกมนตร์หนึ่ง)

*ในนิยายบทที่ 9 เอซโซ่เคยโชว์เทพด้วยการร่ายมนตร์ธาตุวารี [ชีฮา] แต่สร้างผลลัพธ์ออกมาเป็นสายลมกรรโชกแทน