---
title: "Power System 9"
description: "Advanced power system configuration 9"
---

📌 เพิ่มเติมเกี่ยวกับไอพิษ

.
ยิ่งสุบารุตายติดต่อกันแบบรัวๆ มากเท่าไหร่ ไอพิษรอบตัวสุบารุก็จะยิ่งรุนแรงและเข้มข้นขึ้นมากเท่านั้นครับ

ไอพิษรอบตัวสุบารุสามารถจางหายไปตามเวลาได้ ถ้าหากว่าเขาไม่ได้ตายเพิ่มแบบติดต่อกันอีกล่ะนะ

ในรูทโลภะ ไอพิษรอบตัวสุบารุจะเข้มข้นถึงขั้นอัดแน่นเต็มอาคารเลย เพราะว่าสุบารุในรูทนี้ทำพันธสัญญากับเอคิดน่า แถมเจ้าหล่อนยังหลอกให้สุบารุไปตายรัวๆ

ทั้งนี้ทั้งนั้น ไม่ว่าไอพิษรอบตัวสุบารุจะเยอะแค่ไหน มันก็ยังไม่เคยส่งผลเสียที่เป็นอันตรายต่อบุคคลรอบข้างเลยครับ

แล้วก็ดูเหมือนว่าสุบารุจะมีภูมิคุ้มกันต่อไอพิษจากเหล่าแม่มดด้วย ยกเว้นไอพิษของซาเทล่าล่ะนะ ถ้าตามนิยายเราทราบผลลัพธ์กันดีในบทที่ 6

.
ไอพิษประเภทที่มีอานุภาพรุนแรงและเข้มข้นมากที่สุดในเรื่องก็คือไอพิษจากเหล่าแม่มดนี่แหละครับ

ซึ่งประเด็นที่น่าสนใจคือไอพิษจากแม่มดแต่ละคนดูท่าจะมีผลกระทบคนละแบบด้วย

ยกตัวอย่างให้เห็นภาพ

ไอพิษของซาเทล่าจะส่งผลให้ผู้ที่สัมผัสมันเป็นเวลานานเริ่มเกิดอาการคลุ้มคลั่งเสียสติ โมโหง่าย ต่อให้อยู่กับเพื่อนฝูงก็อาจจะลงมือฆ่ากันเองได้เลย

ส่วนไอพิษของเอคิดน่า ถ้าเผลอไปยืนอาบเข้าซัก 30 วินาที ก็จะเกิดอาการอ้วกแตก ตาเหลือก น้ำลายแตกฟอง และอาจหนักข้อถึงขั้นทำร้ายตัวเองจนตายได้เลยครับ

*พวกแก๊งโจรปล้นซากที่โชคร้ายมาเจอโอเมก้าเข้านี่บางคนก็ใช้อาวุธจามหัวตัวเองตาย บางคนข่วนลำคอตัวเอง ส่วนบางคนเอาหัวมุดหิมะจนขาดอากาศหายใจตาย
