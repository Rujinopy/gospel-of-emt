📌 เวทมนตร์ (魔法)

เวทมนตร์คือพลังเหนือธรรมชาติที่สามารถเปลี่ยนแปลงความเป็นจริงได้โดยอาศัยมานาเป็นพลังงาน

เช่นเดียวกับมานา เวทมนตร์จะมีอยู่ทั้งหมด 6 ธาตุ คือ อัคคี / วารี / วายุ / ปฐพี / ตะวัน / เงา

โดยทั่วไปแต่ละคนจะมีธาตุที่ถนัดอยู่หนึ่งธาตุครับ แต่ถ้าเป็นจอมเวทระดับอัจฉริยะก็อาจจะถนัดเวทมนตร์หลายธาตุได้ เช่น เอคิดน่า รอสวาล และเอซโซ่

สิ่งสำคัญในการร่ายมนตร์จะมีอยู่สามอย่างที่ขาดอย่างใดอย่างหนึ่งไปไม่ได้เลยครับ

1. มานา

การจะใช้ร่ายมนตร์ต้องมีมานาเพียงพอต่อมนตร์บทนั้นๆ เสมอ ถ้าขาดพลังงานหรือพูดง่ายๆ ว่าถ้าหาก MP ไม่พอ ยังไงก็ใช้เวทมนตร์ไม่ได้อยู่แล้ว

2. สื่อกลาง

ถ้าหากร่ายมนตร์โดยอาศัยมานาที่กักเก็บอยู่ภายในร่างกาย ก็จะต้องใช้ [เกท] เป็นสื่อกลางในการร่าย

ผู้ใช้เวทมนตร์จะต้องผ่านการเรียนรู้วิธีการควบคุมเกทมาก่อน ถึงจะสามารถใช้เวทมนตร์ได้

ส่วนคนที่เกทผิดปกติหรือชำรุด ก็จะถือว่าอดใช้เวทมนตร์ด้วยวิธีนี้ไปเลยครับ

อีกวิธีการหนึ่งคือการร่ายมนตร์โดยอาศัยมานาที่มีอยู่ในบรรยากาศ ซึ่งจะต้องใช้ [วิญญาณ] ที่ผูกพันธสัญญาด้วยเป็นสื่อกลาง

การใช้เวทมนตร์ในรูปแบบนี้จะเรียกว่า [ศาสตร์วิญญาณ]

3. อิมเมจในหัวที่ชัดเจน

ไม่ว่าจะร่ายมนตร์อะไร ผู้ใช้เวทมนตร์ก็จะต้องนึกภาพของเวทมนตร์บทนั้นให้ชัดเจนภายในหัว มิฉะนั้นเวทมนตร์ก็จะไม่ทำงานครับ

[คำร่ายมนตร์] จึงถือเป็นตัวช่วยรูปแบบหนึ่งที่ทำให้สามารถนึกภาพมนตร์จะร่ายได้ง่ายขึ้น

ทั้งนี้ มันจะมีคำร่ายนำหน้า เอล(エル) อุล(ウル) และอัล(アル) อยู่ด้วย คำร่ายพวกนี้ใช้บ่งบอกระดับขั้นของมนตร์ที่จะร่ายออกมาครับ

เรียงลำดับความรุนแรงได้ตามนี้เลย : มนตร์ธรรมดา > มนตร์ประเภท [เอล] > มนตรํประเภท [อุล] > มนตร์ประเภท [อัล]

ที่จริงก็มีคำร่าย โอล(オル) อยู่ด้วย แต่มันเป็นคำร่ายนำหน้าพิเศษของศาสตร์ต้องห้ามที่สูญหายไปแล้ว

ในยุคปัจจุบันแทบไม่มีใครรู้จักมนตร์ที่มีคำร่ายว่า [โอล] อยู่เลยครับ (กระทั่งเบียทริซยังไม่เคยได้ยินมาก่อน)

อนึ่ง ราชอาณาจักรมิตรมังกรลูกุนิก้าคือประเทศมหาอำนาจที่มีวิทยาการด้านเวทมนตร์ก้าวไกลที่สุด

ประเทศอื่นจะมีคนที่สามารถใช้เวทมนตร์เพียงหยิบมือเดียวครับ ถือเป็นส่วนน้อยมากๆ
