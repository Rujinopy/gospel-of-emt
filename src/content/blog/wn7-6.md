---
title: 'บทที่ 7 ตอนที่ 6 "ณ แดนไกลทางตอนใต้"'
description: "ณ แดนไกลทางตอนใต้"
date: 2023-09-06
image: "@assets/blog/wn7-6.webp"
imageAlt: webnovel arc7 chapter6
categories: [Arc 7]
author: admin
hideToc: true
tags: [rezeroarc7]
---

เริ่มตอนมาด้วยแฟลชแบ็คแก๊งสามหนุ่ม ออตโต้กำลังทำงานเอกสารอยู่ในห้อง แล้วสุบารุที่ดวลชาทรันจ์กับการ์ฟีลอยู่ก็ชวนคุย

สุบารุถามถึงประสบการณ์อันตรายของการเป็นพ่อค้าเร่ ออตโต้เลยเล่าถึงเหตุการณ์ที่โดนจับตัว โดนยึดข้าวของทุกอย่าง คิดว่าตัวเองจะตายซะแล้ว แต่ก็มีคนมาช่วยไว้ (น่าจะหมายถึงตอนที่โดนพวกเพเทลกีสจับไป)

กลับมาปัจจุบัน สถานการณ์ของสุบารุทำให้นึกถึงเรื่องที่ออตโต้เคยเล่าให้ฟัง

สุบารุถามว่าเรมอยู่ไหน ชายหนุ่มผมสีส้มที่พูดจาสุภาพและแต่งตัวเหมือนนักรบที่ชื่อ "ท็อดด์"ตอบว่าพวกเธออยู่ในคุก

พอสุบารุโวยวายถามกลับ ชายหัวรุนแรงชื่อ "จามาล" ก็เหยียบนิ้วมือข้างที่หักซ้ำ เขามีผ้าพันแผลปิดตาไว้ข้างหนึ่ง

ท็อดด์ห้ามจามาลไว้ เขาเลยถ่มน้ำลายใส่สุบารุแล้วเดินออกจากเตนท์ไป

กลายเป็นว่าสาเหตุที่จามาลหัวร้อนขนาดนี้ เพราะตอนไปจับตัวพวกสุบารุ หน่วยของจามาลโดนเรมเล่นซะยับไปครึ่งหน่วยกว่าจะจับตัวมาได้

ท็อดด์ถามว่าสุบารุใช่พวก "ชูดราค/ชูโดราคุ" รึเปล่า พอเห็นรีแอคชั่นสุบารุ ท็อดด์ก็เข้าใจทันทีว่าเขาไม่รู้เรื่อง

ท็อดด์เล่าว่าพวกชูดราคคือกลุ่มคนที่อาศัยอยู่ในป่าแบดไฮม์ที่พวกเขากำลังตามล่าอยู ป่าแบดไฮม์ที่พวกสุบารุอยู่กันนี้กว้างอย่างกับป่าอเมซอน

ท็อดด์พาสุบารุไปอยู่ในคุก ระหว่างเดินก็ถามสุบารุเรื่องมีด ว่าได้มาจากไหน? สุบารุโม้ไปว่าเป็นมรดกของตระกูล

ท็อดด์แปลกใจ คิดว่าสุบารุมาจากตระกูลไม่ธรรมดา เพราะว่ามีดที่มีตราหมาป่ากับดาบแบบนี้เป็นของที่มอบให้โดยจักรพรรดิเท่านั้น

สุบารมองเห็นธงและรู้ตัวแล้วว่าตัวเองอยู่ในวอลลาเคีย เขาจะบอกตัวตนให้คนอื่นรู้ไม่ได้เด็ดขาด เพราะวอลลาเคียกับลุกนิก้าไม่ถูกกัน

ท็อดด์พาสุบารุไปเจอเรมที่อยู่ในคุก สุบารุล้มคะมำหน้าทิ่มลูกกรงนิดหน่อยจนเรมเผลอเป็นห่วง แต่แป๊บเดียวก็กลับมาหน้ามุ่ยไม่ญาติดีต่อ

ท็อดด์ใช้มีดปลดเชือกออกให้ สุบารุเลยนึกว่านี่จะปล่อยพวกเขาไปเหรอ?

ท็อดด์เตือนว่าทหารจักรวรรดิที่ใจดีอย่างเขาน่ะมีไม่เยอะหรอกนะ และในป่านี้ยังมีค่ายทหารอีกหลายค่าย พวกสุบารุควรรอเดินทางเข้าเมืองไปกับขบวนเติมเสบียงดีกว่า

ท็อดด์แนะนำว่าระหว่างที่รอขบวนเสบียงนี้สุบารุควรเลี่ยงเจอหน้าจามาลไว้เพื่อความปลอดภัย

สุบารุนึกขึ้นได้ว่าแล้วรุยล่ะอยู่ไหน? เรมเล่าว่ารุยขัดขืนตอนทหารมาจับ เลยบาดเจ็บที่หัวและโดนพาไปรักษาตัวอยู่

สุบารุแตกตื่น ตะโกนว่า "พวกเราจะตายกันหมด" เพราะกลัวว่าการรักษาจะทำให้รุยกลับมาเป็นคนเดิม

ท็อดด์บอกว่ารุยอยู่ที่เตนท์สีแดง พอสุบารุไปถึงหน้าเตนท์รุยก็พุ่งชนสุบารุล้มแล้วเอาหน้าถูไถสุบารุเหมือนคิดถึง รุยยังเป็นเด็กเอ๋ออยู่เหมือนเดิม

ท็อดด์ทิ้งท้ายไว้ว่า พวกสุบารุอยู่ได้ฟรีก็จริง แต่ถ้าอยากมีข้าวกินต้องทำงานแลก เพราะพวกเขาอยากได้คนช่วยอยู่

จบตอน

