---
title: 'บทที่ 7 ตอนที่ 11 "พิธีกรรมโลหิตชีวิต"'
description: "พิธีกรรมโลหิตชีวิต"
date: 2023-09-11
image: "@assets/blog/wn7-11.webp"
imageAlt: webnovel arc7 chapter11
categories: [Arc 7]
author: admin
hideToc: true
tags: [rezeroarc7]
---

อาเบลยืนยันว่า "พิธีกรรมโลหิตชีวิต" นี่แหละที่จะช่วยโน้มน้าวใจพวกชูดราคได้

อาเบลถามสุบารุเรื่องค่ายทหารของจักรวรรดิ ค่ายใหญ่แค่ไหน สุบารุโดนปฏิบัติตัวยังไง

แต่คุยกันได้ไม่ทันไรมิเซลด้าก็โผล่มา

มิเซลด้าถามการเตรียมใจของสุบารุ และสุดท้ายเธอก็ยอมให้ทั้งอาเบลและสุบารุเข้าร่วมพิธีได้

มิเซลด้าอธิบายว่า "พิธีกรรมโลหิตชีวิต" เป็นเหมือนพิธีก้าวพ้นวัยเด็กไปเป็นผู้ใหญ่ที่เผ่าชูดราคต้องผ่านกันทุกคน

คนนอกก็สามารถขอร่วมพิธีเพื่อที่จะได้โอกาสพูดคุยกับเผ่าในฐานะเท่าเทียมกันได้

พวกมิเซลด้าสรุปกันว่าจะให้สุบารุกับอาเบลได้เผชิญกับ "เอลกีน่า" ที่เป็นระดับความยากสูงสุด

หลังถูกปล่อยออกจากกรงเพื่อเดินไปเข้าร่วมพิธีกรรม ชาวเผ่าชูดราคก็ดูปฎิบัติตัวต่อพวกเขาดีขึ้น

มีสาวท้วมผมทองที่เป็นหมอประจำเผ่าจะเอาเนื้อให้สุบารุกินด้วย แต่สุก็ปฏิเสธไป

สุบารุคิดว่าถ้าเป็นแบบนี้ต่อให้ล้มเหลวก็น่าจะคุยกันได้รึเปล่านะ?

อาเบลแค่มองตากับสีหน้าสุบารุก็รู้ว่าคิดอะไรอยู่ แล้วเหน็บว่าความคิดไร้เดียงสาจริงๆ

สุบารุบ่นว่าพวกวอลลาเคียนี่มีสกิลนี้กันทุกคนเลยเหรอ อาเบลตอบว่าทุกคนที่นี่ต้องหัดสังเกตคนอื่นให้ดีถ้าอยากมีชีวิตรอด ไม่เหมือนพวกที่ราชอาณาจักร

(อาเบลดูเหมือนจะรู้แล้วว่าสุบารุมาจากไหน)

อาเบลถามว่าสุบารุไม่คิดจะหนีเหรอ สุบารุเลยตอบว่าทางก็มืด แถมสาวๆชูดราคแต่ละคนตบสุบารุยับได้สบาย

อีกอย่างถ้าสุบารุหนีอาเบลจะเป็นไงล่ะ? อาเบลดูจะไม่ชอบนิสัยเล่นเป็นวีรบุรุษของสุบารุ

ก่อนจะได้เถียงกันมากกว่านั้น มิเซลาด้าก็ผลักทั้งสุบารุกับอาเบลร่วงลงหลุมไป

สุบารุถามว่าอาเบลรู้ไหมว่า "เอลกีน่า" ที่จะได้เจอนี่มันตัวอะไร อาเบลรู้แค่ว่า "เอล" แปลว่า ใหญ่

อุตาคาต้าโยนห่อสัมภาระลงมาในหลุมให้ ของอาเบลเป็นดาบและผ้าคลุม ส่วนของสุบารุก็คือแส้กิลตี้วิปกับมีด

อาเบลดูสภาพแขนสุบารุแล้วน่าจะสู้ลำบาก เลยโยนมีเทียรูปร่างแหวนให้ใช้

อาเบลบอกว่าแหวนนั้นสามารถยิงเวทไฟได้ แต่จำกัดจำนวนครั้ง ให้จูบที่แหวนเพื่อยืนยันตนเป็นผู้ใช้

คู่ต่อสู้ของพวกเขา "เอลกีน่า" ก็คือสัตว์ปีศาจงูเขียวเจ้าเก่านั่นเอง พิธีกรรมโลหิตชีวิตเปิดฉาก

สุบารุลืมตัวเรียกเบียโกะ เพราะว่าเขาเคยชินกับการปรึกษาแผนการรบกับเธอ

พอเห็นว่าสุบารุมัวแต่เหม่อ อาเบลก็ลากตัวสุบารุออกมาจากระยะโจมตี

การโจมตีแรกของงูเท่าให้ฝุ่นคลุ้งไปทั่ว อาเบลเอาผ้าคลุมคลุมร่างของทั้งคู่ไว้แล้วบอกให้สุบารุกลั้นหายใจเพื่อเปิดใช้ "วิชาลบตัวตน"

ทั้งสองแบ่งหน้าที่กัน สุบารุแขนไม่พร้อมใช้โจมตีเลยรับหน้าที่ตัวล่อเท้าไป ส่วนอาเบลที่พอรู้วิชาดาบบ้างจะเป็นคนโจมตีส่วนที่ไม่มีเกล็ดอย่างตาหรือปาก

ตอนนั้นเองสุบารุก็เสียวสันหลังวาบ เขานึกขึ้นมาได้ว่าถ้าเอลกีน่าเป็นงู มันก็ต้องสามารถ "หาเหยื่อด้วยการตรวจจับความร้อน" ได้

สุบารุจูบอัญมณีบนแหวน เล็งมันขึ้นฟ้าที่ฝุ่นยังคละคลุ้งแล้วร่ายเวท "โกอา!"

ลูกไฟจากแหวนพุ่งกระแทกใส่จมูกของูยักษ์ที่แอบเลื้อยเข้ามาพอดี

อาเบลใช้จังหวะที่งูจมูกไหม้เข้าไปฟันคอ แต่ดาบของเขากระดอนกลับแทน สุบารุเลยต้องยิงเวทล่องูช่วยอาเบลไว้

สุบารุเริ่มคิดว่างูนี่มันเกินกำลังพวกเขาทั้งสอง แต่พอจะบ่นก็เห็นว่าชาวเผ่าง้างธนูรอไว้แล้ว ต้องผ่านพิธีเท่านั้นไม่งั้นยังไงก็ตาย

อาเบลเปลี่ยนแผน บอกว่าคราวนี้จะเล็งไปที่เขาของเอลกีน่า

สุบารุเข้าท้าชนมันอีกครั้ง เขาหลอกงูว่าจะยิงเวทไฟ แต่ที่จริงเหวี่ยงแส้จากมือซ้ายไปเกาะกิ่งไม้ไว้ แล้วโหนตัวขึ้นไปบนฟ้า

สุบารุร่ายเวทไฟจากบนฟ้าเข้าทำลายหน้าผาและไม้เลื้อยที่โตแถวนั้น ให้มันถล่มลงไปปิดทางหนีของเอลกีน่า

ไฟที่ลุกไหม้ไปทั่วหุบเขา ปิดทั้งทางหนีของงูและความสามารถตรวจหาเหยื่อด้วยความร้อนของมัน

เอลกีน่าพยามเลื้อยหนีไปในจุดที่มีไฟน้อย แต่นั่นก็เข้าแผนสุบารุเพราะมีอาเบลที่ล่องหนอยู่หลังผ้าคลุมดักรออยู่

อาเบลฟันเข้าที่เขาของเอลกีน่า แต่อาเบลไม่มีแรงมากพอจะหักเขางู ดาบที่ฟันลึกลงไปในเขาครึ่งนึงเลยปักคาอยู่แบบนั้น

อาเบลถูกหางฟาดกระเด็นออกไป เขากำลังจะโดนงูฆ่าตาย สุบารุเลยตะโกนว่า "ชั้นตายแล้วกลับมาได้--" เพื่อเพิ่มกลิ่นสาบแม่มด

เวลาทั้งโลกหยุดลงและซาเทล่าก็โผล่มากระซิบรักข้างหูเช่นเคย พอเวลาเดินต่อสุบารุก็ตะโกนหันเหความสนใจของเอลกีน่ามาที่เขา

สุบารุปลดแส้เพื่อลงจอดบนหัวของงู แล้วกำหมัดขวาซัดเข้าที่ด้ามดาบที่ปักอยู่ในเขาของมัน ตามด้วยยิงเวทไฟใส่ในระยะเผาขน

เขาของเอลกีน่าถูกระเบิดออก พังไปพร้อมกับมีเทียแหวน และร่างของสุบารุกับงูก็ร่วงมากระแทกพื้น

สุบารุถูกเผาไปครึ่งร่าง อาเจียนของในกระเพราออกมา สภาพย่ำแย่มากๆ

อาเบลรีบวิ่งเข้ามาหา บอกให้สุบารุรีบบอกความปรารถนาของเขาออกมาก่อนที่เขาจะหมดสติไป

สุบารุคิดถึงเอมิเลีย เบียทริซ แรม ออตโต้ การ์ฟีล และผู้คนอีกมากมาย เขาดีใจที่มองเห็นเรมอยู่ท่ามกลางคนเหล่านั้นด้วย

สุบารุเค้นคำพูดออกมาว่า "ช่วย....เรมที"

พวกเผ่าชูดราคตอบรับคำขอ อาเบลทิ้งท้ายว่า "เจ้าทำหน้าที่ส่วนของตัวเองได้ดีแล้ว เรื่องผู้หญิงคนนั้นฝากเป็นหน้าที่ข้าเอง"

สุบารุรู้สึกได้ว่าเชื่อใจเขาได้และหมดสติไป

จบตอน