---
title: 'บทที่ 7 ตอนที่ 2 "แอนิมอลแทรคกิ้ง(การตามรอยสัตว์)"'
description: "แอนิมอลแทรคกิ้ง(การตามรอยสัตว์)"
date: 2023-09-02
image: "@assets/blog/wn7-2.webp"
imageAlt: webnovel arc7 chapter2
categories: [Arc 7]
author: admin
hideToc: true
tags: [rezeroarc7]
---

เริ่มมาด้วยแฟลชแบ็คสุบารุกับเบียทริซคุยเรื่องเกทที่พังไป ถ้าอาการมานาเป็นพิษไม่ได้รักษา สุบารุอาจจะ "ระเบิด" ตายได้เลย

สุบารุ "ตายแล้วกลับมา" จุดเซฟอยู่หลังถูกเรมบีบคอสลบไป

สุบารุเปิดใช้คอร์ลีโอนิสแต่ว่าเรมไม่โผล่ในเรดาร์ น่าจะแปลว่าเรมไม่นับสุบารุเป็นพวกพ้อง

สุบารุตั้งชื่อเล่นให้คนที่ยิงธนูฆ่าเขาในลูปก่อนว่า "นักล่า"

สุบารุตามรอยเรมมาเจอแคมป์ไฟ เลยกะไป loot หามีดมาใช้เดินป่า แต่จู่ๆชายคนหนึ่งก็โผล่มาเอาดาบจ่อคอสุบารุจากด้านหลัง

ชายคนนั้นวิเคราะห์ได้ว่าสุบารุน่าจะชาวต่างชาติที่หลงมาและไม่ได้แอบตามเขามาเลยยอมเก็บอาวุธ

ชายแปลกหน้าใช้ดาบประเภทเซเบอร์/เรเปียร์ แต่งตัวเหมือนขุนนาง และเอาผ้าคลุมมาพันหน้าไว้ด้วยเหตุผลอะไรก็ไม่ทราบ (อาจจะอยากปิดบังหน้า) ฟังจากเสียงแล้วน่าจะอายุไม่แก่กว่าสุบารุมาก ชายคนนี้ไม่ได้มีธนูอยู่กับตัว ไม่น่าใช่ "นักล่า" คนนั้น

สุบารุสงสัยว่าอีกฝ่ายมีวิชาเทเลพอร์ตหรือล่องหนรึเปล่า เพราะท่าทางอีกฝ่ายไม่ได้แข็งแกร่งเหนือมนุษย์เหมือนพวกการ์ฟีล/ยูลิอุส/วิลเฮล์ม แต่สุบารุกลับโดนอีกฝ่ายเข้าข้างหลังได้โดยไม่ทันตั้งตัว

ชายปิดหน้าชอบใจในความเฉียบแหลมของสุบารุ เขายอมเปิดเผยว่าเขามีพลังที่สามารถ "ลบตัวตน" ได้ตราบใดที่เขาอยู่เงียบๆและกลั้นหายใจ

สุบารุเล่าเรื่องให้ชายปิดหน้าฟังคร่าวๆ เขาแนะนำว่าร่องรอยที่สุบารุตามมาน่าจะเป็นรอยปลอมที่เรมทำหลอกไว้ เพราะเขาไม่เห็นเรมมาทางนี้เลย และให้มีดสุบารุไว้สำหรับเดินป่าเป็นของขวัญจากลา

สุบารุขอบคุณแล้วบอกลาชายปิดหน้า สงสัยไปด้วยว่าเขาเป็นใครกันนะถึงได้มีมีดอย่างดีในซองหนังแบบนี้ติดตัว

สุบารุกลับมาสำรวจทิศตรงข้ามแล้วเจอร่องรอยที่แท้จริงของเรมกับรุย แต่ระหว่างที่ฟันท่อนไม้ขวางทางก็โดนกับดักที่เรมวางไว้กระแทกสีข้างจนลงไปกลิ้งกับพื้น

สุบารุรู้ตัวในที่สุดว่านี่เป็นครั้งที่สองที่เขาต้องสู้กับเรมแบบจริงจัง เกมไล่ล่าของสุบารุ vs เรมเริ่มขึ้นแล้ว

จบตอน