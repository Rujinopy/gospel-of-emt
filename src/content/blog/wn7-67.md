---
title: 'บทที่ 7 ตอนที่ 67 "ด้านหลังของฟันกราม"'
description: "ด้านหลังของฟันกราม"
date: 2023-11-12
image: "@assets/blog/wn7-67.webp"
imageAlt: webnovel arc7 chapter67
categories: [Arc 7]
author: admin
hideToc: true
tags: [rezeroarc7]
---
ปู่นูลเป็นผู้รักษาที่อยู่มานานตั้งแต่ก่อนสมัยกุสตาฟจะได้เป็นอุปราชของเกาะกินุนไฮฟ์

ว่ากันตามตรงเขาไม่ใช่หมอด้วยซ้ำ เป็นแค่คนที่เคยรักษาทาสดาบแขนขาดด้วยการเอาผ้าสกปรกมาพัน

แต่หลังจากนั้นเขาก็ถูกส่งไปประจำห้องรักษา แล้วปู่นูลก็ค่อยๆ พัฒนาสกิลรักษาคนเจ็บของตัวเองมาเรื่อยๆ

ดังนั้น คำขอของสุบารุถึงทำให้ปู่นูลผู้รักษาชีวิตคนมาอย่างยาวนานถึงกับหน้าเหวอ

สุบารุ: ――ช่วยเตรียมพิษที่แค่กัดหรือเลียก็ตายทันทีเลยให้หน่อยได้ไหม?

.
พอตัดฉากมาอีกที สัตว์อสูรหนูมีปีกก็นอนเดี้ยงในสภาพที่มีดาบเล่มใหญ่และดาบเล่มเล็กปักทะลุลำตัว

สุบารุจำเป็นต้องตัดปีกที่ช่วยในการเคลื่อนไหวสุดพริ้วและหางแหลมที่แสนร้ายกาจทิ้งก่อน ถึงเอาชนะมันมาได้

กุสตาฟ: ――พอแค่นั้นแหละ! รอดชีวิตมาจาก "สปาร์ก้า" ได้อย่างน่าชื่นชม!! ด้วยอำนาจของกระผม ขอประกาศยอมรับทุกท่านเป็นสมาชิกของเกาะแห่งทาสดาบ!

โอลสัน: สะ...สำเร็จ สำเร็จ สำเร็จแล้ว! รอดแล้ว! รอดแล้วโว้ย!!

ฮิตส์: พวกเรา...ยังไม่ตาย!! ฮือออออ!

นาโดเลย์: ฮึก....ฮึก...

ควอนสัน: ....ไม่อยากจะเชื่อเลย นึกว่าโลกจะจบสิ้นแล้วซะอีก....

ค็อดลี่: หรือว่าที่นี่คือโลกหลังความตาย อีกฟากฝั่งหนึ่งของโอโด ลากูน่ากันนะ?

สหายของเฮียอิน มนุษย์กิ้งก่าทั้ง 5 คนร่วมฉลองยินดีในชัยชนะ

ถึงแม้พวกเขาจะเป็นมนุษย์กิ้งก่าเหมือนกัน แต่ก็เป็นคนละสปีชีส์กัน สุบารุเอาชนะศึกนี้มาได้ด้วยการประสานงานและการใช้ประโยชน์จากจุดเด่นของแต่ละคน

.
หลังจบการทดสอบ กุสตาฟก็เดินจากไปโดยไม่พูดอะไร แต่เฮียอินนั้นรีบกระโดดลงจากที่นั่งผู้ชมและตรงดิ่งมาหาสุบารุทันที

เฮียอิน: ชวาร์ซ! คิดบ้าอะไรของนายอยู่!? ไม่สิ เดิมทีนายเข้าร่วม "สปาร์ก้า" ได้ยังไงกันล่ะเนี่ย...?

สุบารุ: บทลงโทษน่ะสิ บทลงโทษ

เฮียอิน: บทลงโทษ...งั้นเหรอ?

สุบารุ: ใช่ ถามทาสดาบคนอื่นมาน่ะ ถ้าหากว่าต่อต้านผู้ดูแลของเกาะอย่างคุณกุสตาฟหรือผู้คุม ก็จะถูกตักเตือนก่อน แล้วตามด้วยบทลงโทษ ถ้าต่อต้านแบบรุนแรงก็จะตกเป็นเหยื่อของคำสาป

สปาร์ก้าเป็นการจับสมาชิกใหม่แบบสุ่มมาร่วมต่อสู้กับทาสดาบเดรัจฉาน มันจึงเป็นการประลองที่เคยโหดหินที่สุดที่ทาสดาบแห่งเกาะกินุนไฮฟ์ต้องเผชิญ

แต่ปัจจุบันการประลองกับเซซิลุสกลายเป็นสิ่งที่โหดหินและน่าหวาดหวั่นที่สุดไปแทน

.
หลังได้ร่วมสู้เคียงบ่าเคียงไหล่กับกลุ่มมนุษย์กิ้งก่า สุบารุก็ได้รู้ว่าพวกเฮียอินพยายามจะไปที่เมืองเคออสเฟลมกันก่อนที่จะมาลงเอยอยู่ที่นี่

สุบารุ: ไปคุยกันเรื่องนั้นกันให้ดีเถอะ ไหนไหนก็ได้เจอกันอีกทั้งที

เฮียอิน: อึก....

ค็อดลี่: เฮียอิน! เฮียอินนี่นา! ยังไม่ตาย... ยังมีชีวิตอยู่ด้วย!

สุบารุ: นี่คือชานส์(โอกาส)ที่ชั้นลงทุนเสี่ยงชีวิตแลกมาเลยนะ ตามสบายเลย พี่น้อง

สุบารุตบไหล่เฮียอินเบาๆ และปล่อยโอกาสให้เฮียอินกับเหล่าสหายได้คุยปรับความเข้าใจกันใหม่ เฮียอินลังเลเล็กน้อยก่อนจะทักขึ้นมาอีกครั้ง

เฮียอิน: ชะ...ชวาร์ซ!

สุบารุ: หือ?

เฮียอิน: ....ขอบใจนะ

.
ระหว่างที่ยืนดูเฮียอินกับเพื่อนๆ ทันซ่าก็เข้ามาตำหนิสุบารุที่อยู่ดีไม่ว่าดีดันหาเรื่องตาย ในมุมมองของเธอ สุบารุรอดมาได้ด้วยปาฏิหาริย์ชัดๆ

ทว่า นี่มันไม่ใช่ปาฏิหาริย์จากพระเจ้า แต่เป็นผลลัพธ์ที่นัตสึกิ สุบารุไขว่คว้ามาเองด้วยการซัด "โชคชะตา" จอมเฮงซวยจนยับเยิน

ทันซ่า: ....ยอมทำเรื่องบ้าบิ่นขนาดนี้เพียงเพื่อจะช่วยพรรคพวกของท่านเฮียอินเหรอ? หรือว่านี่จะเป็นการตอกกลับท่านเซซิลุสในเรื่องที่เถียงกันก่อนหน้านี้?

สุบารุ: เปล่าเลย จริงอยู่ว่าเคืองเซสซี่ แต่ชั้นไม่ได้บ้าขนาดที่จะเสี่ยงชีวิตเพื่อเรื่องแค่นั้น ....และการช่วยพรรคพวกของเฮียอินเองก็เป็นอีกจุดประสงค์หนึ่งเหมือนกัน

ทันซ่า: .....

สุบารุ: สายตาแบบไม่เชื่อใจกันสุดๆ!

ทันซ่า: ถ้างั้นจุดประสงค์ของท่านชวาร์ซคืออะไรคะ?

สุบารุ: เรื่องนั้นน่ะ.... รออีกสักหน่อยค่อยคุยต่อละกัน

คำตอบของสุบารุทำให้ทันซ่าเคลือบแคลงใจเข้าไปใหญ่ แต่ที่จริงเขาก็แค่อยากปล่อยโอกาสให้เฮียอินได้คุยกับเพื่อนๆ ก่อนเท่านั้นเอง

จังหวะที่ไม่มีใครมอง สุบารุก็แอบเอานิ้วล้วงเข้าไปในปากตัวเองเพื่อตรวจสอบตำแหน่งของบางสิ่ง

มันคือถุงบรรจุ "ยาพิษ" ที่ปู่นูลผสมให้ เขาเก็บมันไว้ใช้ฆ่าตัวตายยามฉุกเฉินในระหว่างสปาร์ก้ารอบที่สองนั่นเอง

เพื่อป้องกันไม่ให้เผลอกัดถุงยาพิษฉีกจนทำลูปที่สำเร็จพัง สุบารุจึงจัดเก็บถุงยาไว้ที่ด้านหลังฟันกรามดังเดิม

.
เฮียอิน: อ้างอิงจากพวกโอลสัน เคออสเฟลมถูกทำลายไปแล้ว

สาเหตุที่สองที่สุบารุเลือกช่วยพวกโอลสันไว้ ก็เพราะว่าเขาอยากได้ข้อมูลข่าวสารจากโลกภายนอกว่าตอนนี้สถานการณ์เป็นอย่างไรแล้วบ้าง

โดยสุบารุให้เปอร์เซ็นต์ว่าเขาทำไปเพื่อหาข้อมูล 30% และทำไปเพื่อเฮียอินและเพื่อนของเขา 70%

พอเฮียอินสังเกตเห็นว่าทันซ่าเศร้าที่เมืองที่เธอเรียกว่าบ้านถูกทำลาย เขาก็ปลอบใจว่าชาวเมืองเคออสเฟลมปลอดภัยดีและย้ายไปอยู่ที่อื่นกัน

(เคออสเฟลมไม่ใช่สถานที่แต่เป็นผู้คน 🤣)

ตามข่าวลือที่เฮียอินได้ยินมา เมืองเคออสเฟลมถูกล้างบางเพราะชาวเมืองไปเข้าร่วมกับกองกบฏ ซึ่งสุบารุเดาว่าหมายถึงกลุ่มของวินเซนต์

นั่นแปลว่าวินเซนต์ ยอร์น่า มีเดียม ทาริตต้า อัล และรุยน่าจะปลอดภัยดี

.
สักพักทหารยามชุดดำก็มาตามตัวสุบารุไปเข้าพบกุสตาฟ ซึ่งสุบารุก็ยอมตามไปแต่โดยดี เพราะเขารู้อยู่แก่ใจว่าไปก่อเรื่องไว้

สุบารุ: คุณกุสตาฟเขาโกรธรึเปล่า?

ทหารยาม: ....ท่านอุปราชไม่ใช่คนเจ้าอารมณ์ ต่างจากฉัน

ทหารยามคนนี้อยู่ในห้องด้วยตอนที่สุบารุก่อเรื่องให้โดนลงโทษ จึงไม่น่าแปลกที่เขาจะเคืองสุบารุเป็นพิเศษ

หลังสุบารุถูกทหารยามพาตัวไป ไวซ์กับอิโดร่าก็โผล่มาถามทันซ่ากับเฮียอินว่าสุบารุไปก่อเรื่องอะไรไว้อีก

ทุกคนต่างสงสัยว่าทำไมเด็กอย่างสุบารุถึงนำทีมเอาชนะสปาร์ก้ามาได้ราวกับปาฏิหาริย์ถึงสองรอบ

พอเรื่องนั้นเป็นประเด็นขึ้นมา อิโดร่า ไวซ์และทันซ่าก็สังเกตเห็นว่าเฮียอินมีสีหน้าเปลี่ยนไปเหมือนว่าเขารู้อะไรบางอย่างมา

เฮียอิน: เจ้านั่นน่ะ...คือว่า...นี่เป็นเรื่องที่พวกที่มาจากข้างนอกเขาเล่าให้ฟัง..... ดูเหมือนจะมีข่าวลือว่าองค์จักรพรรดิมีบุตรนอกสมรสอยู่ แล้วแบบว่า....

ทั้งสาม: .....

เฮียอิน: ――เขาลือกันว่าเป็นเด็กผมสีดำตาสีดำซะด้วยสิ

จบตอน