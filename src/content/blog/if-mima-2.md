---
title: 'รูท IF ประจำปี 2023 รูทสลับเพศ "มิมะกาอุ(ミマガウ)" พาร์ท Ⅱ'
description: "รูทมิมะกาอุ (รูทสลับเพศ) ฉบับแปลไทย พาร์ท Ⅱ"
date: 2018-05-27
image: "@assets/blog/if-mima-2.webp"
imageAlt: re zero IF-MIMAGAU แปลไทย
categories: [Mimagau]
author: admin
tags: [rezeromimagauif]
hideToc: true
---
ตัวละคร

1. นัตสึกิ สุบารุ/ナツキ・スバル

นางเอกของเรื่อง ถึงจะใช้ชื่อเดิมแต่เป็นเพศหญิงนะจ๊ะ มีสายตาดุดันและร่างที่ค่อนข้างสูงถ้าเทียบกับสาวมัธยมปลายทั่วไป

2. เอมิลิโอ้/エミリオ (เอมิเลีย)

หนุ่มเอลฟ์รูปงามที่ให้สุบารุมาอาศัยอยู่ที่คฤหาสน์ด้วย สุบารุเทิดทูนเขาว่า "เอมิลิโอ้คูงเทวดาตัวจริง(EMT)"

3. รอสวาล L เมเธอร์ส/ロズワール・Ｌ・メイザース

หญิงสาวผมสีครามที่เป็นเจ้าของคฤหาสน์ เธอสวมหน้ากากตัวตลกปิดใบหน้าซีกซ้ายเอาไว้ด้วยเหตุผลบางประการ สุบารุตั้งชื่อเล่นให้เธอว่า "รอสจิ"

4. ราอู/ラウ (รัม)

พ่อบ้านผมสีชมพู เป็นแฝดคนพี่ นิสัยเข้มงวดปากร้าย แต่ดันทำงานบ้านด้อยกว่าน้องชายไปซะทุกเรื่อง

เรียกสุบารุด้วยชื่อเล่นว่า "บารุสุ" แท้จริงแล้วเป็นเผ่าโอนิที่เขาหักไปแล้ว

5. เรอู/レウ (เรม)

พ่อบ้านผมสีฟ้า เป็นแฝดคนน้องที่ติดพี่มากๆ เรียกราอูว่า "ท่านพี่(兄様/นี่ซามะ)"

สกิลทำงานบ้านดีเลิศ สุบารุตั้งชื่อเล่นให้เขาว่า "เรอุปเป้(レウっぺ)" แท้จริงแล้วเขาเป็นเผ่าโอนิ

6. วิคเตอร์/ヴィクトル (เบียทริซ)

โชตะบอยผมสั้นม้วนสีครีม เรียกแทนตัวเองว่า "วีชา(ヴィーチャ)" แต่สุบารุตั้งชื่อเล่นให้ว่า "วิคตะ(ヴィク太)" แทน

(วิคเตอร์จะลงท้ายประโยคด้วย なのだ/のだよ แทน かしら/なのよ)

7. ปิเอโตร/ピエトロ (เพทร่า)

เด็กชายจากหมู่บ้านอารัม ฉลาดหลักแหลมและหน้าตาดีจนผู้ใหญ่ในหมู่บ้านชอบตามใจเขา มีเพียงสาวใช้สุบารุที่ปฏิบัติกับเขาเหมือนกับเด็กคนอื่นในกลุ่ม

8. เมาโร/マォロォ (เมย์ลี่)

เด็กชายที่สุบารุต้องบุกช่วยกลางป่าเพราะอยู่ในดงสัตว์มารอุลการ์ม

.
เนื้อเรื่องของรูทมิมะกาอุ II จะอิงจากเนื้อหาบทที่ 2 (Arc 2) แทบทุกประการ

"นัตสึกิ สุบารุ" เด็กสาว ม.ปลาย ที่ถูกอัญเชิญมาต่างโลกได้ช่วยชีวิตเอลฟ์หนุ่ม "เอมิลิโอ้" ไว้จากนักฆ่าหนุ่ม "เอนซ์ แกรนฮิลเต้"

พอฟื้นขึ้นมาอีกทีก็อยู่ที่คฤหาสน์ไม่คุ้นตาและติดระเบียงวนลูปก่อนจะไปเจอโชตะชื่อ "วิคเตอร์" อยู่ในห้องสมุด

สุบารุ: ถึงจะทำหน้าน่ารักอย่างงั้นไป มันก็ไม่ได้ผลกับสาวมัธยมที่เหมารวมสัตว์เลี้ยงลูกด้วยนมที่ตัวเล็กกว่าตัวเองว่า "น่า-ร้อก-ง่า" หมดหรอกนะ

วิคเตอร์: ....ฝ่าวงกตที่วีชาอุตส่าห์วางเอาไว้อย่างดีไม่พอ แถมยังพูดจาไม่รู้เรื่องอีก

เพราะไปกวนตีนอีกฝ่ายไว้เยอะ สุบารุจึงถูกวิคเตอร์ดูดมานาจนสลบไปอีกรอบ

.
ตื่นขึ้นมาอีก สุบารุก็พบว่ามีชายแปลกหน้าอีกสองคนมาเฝ้าดูอาการ ทีแรกสุบารุไม่พอใจที่มีผู้ชายเสียมารยาทมาแอบดูเธอตอนหลับเลยโวยวายยกใหญ่

เรอู: โอ๋ สัมผัสได้ถึงความกระตือรือร้นอันไร้ประโยชน์เลยล่ะครับ ท่านพี่

ราอู: อา ท่าทางจะเป็นผู้หญิงเสียเวลาชีวิตอย่างเปล่าประโยชน์ไปกับความคิดและคำพูดคำจาไร้สาระล่ะนะ เรอู

สุบารุ: พะ...พะ.... พ่อบ้านแฝดสุดหล่อ!!

.
เอมิลิโอ้พาสุบารุไปรู้จักกับรอสวาล L เมเธอร์ส หญิงสาวที่เป็นเจ้าของคฤหาสน์

และได้ทราบว่าเอมิลิโอ้เป็นหนึ่งในผู้มีคุณสมบัติชิงบัลลังก์กษัตริย์เพื่อทำสนธิสัญญาครั้งใหม่กับมังกรเทพ

สุบารุ: จริงด้วย ขอบคุณที่ช่วยรักษาแผลให้นะ เอมิลิโอ้คูง

เอมิลิโอ้: อา คนที่รักษาน่ะไม่ใช่ผมหรอก แต่เป็นวิคเตอร์น่ะ วิคเตอร์น่ะเชี่ยวชาญเวทมนตร์ทุกชนิดม้ากมากเลยล่ะ

สุบารุ: เอ๋ เจ้าเปี๊ยกเตี่ยวขาสั้นจอมอวดดีเนี่ยนะ!?

วิคเตอร์: ไม่น่าไปรักษาให้เลย ถ้ารู้ก่อนว่าเป็นเด็กสาวที่เสียงดังและหยาบคาบแบบนี้ คงไม่ช่วยแต่แรกแล้วล่ะ!

สุบารุ: เปล่า โทษทีๆ ก็แค่อายน่ะ ขอบคุณที่ช่วยไว้นะ วิคตะ หนี้บุญคุณนี้จะช่วยชำระให้สักวันละกัน

วิคเตอร์: นี่หล่อนเรียกวีชาว่าอะไรนะ!?

.
สุบารุขอให้รอสวาลจ้างเธอทำงานที่คฤหาสน์เพื่อที่จะได้อยู่ใกล้ชิดกับเอมิลิโอ้ สุบารุจึงกลายเป็น "เมด" ประจำคฤหาสน์ไปโดยปริยาย

กระนั้นชุดเมดของที่นี่มันทั้งมีกระโปรงสั้นแถมยังเปิดแผ่นหลัง จนสุบารุเขินอายที่จะใส่

หลังทำงานที่คฤหาสน์ไปสักพัก วันหนึ่งสุบารุก็ได้คุยกับเอมิลิโอ้ที่สวนใต้แสงจันทร์ เธอเลยใช้โอกาสนี้ชวนเขาออกเดต

สุบารุ: คือว่า...เอมิลิโอ้คูง.... พอดีว่าจะไปซื้อของที่หมู่บ้านวันพรุ่งนี้... ถะ...ถ้าไม่ว่าอะไร.... ไปเดตกับชั้นมั้ย?

เอมิลิโอ้: ที่หมู่บ้าน...

สุบารุ: มะ...ไม่ได้สินะ!? นี่ชั้นประเมินความใกล้ชิดผิดงั้นเหรอ!? เป็นหมูตัวเมียรึไงกัน!?

เอมิลิโอ้: ยังไม่ได้คิดอะไรแบบนั้นเลยสักหน่อย!?

สุดท้ายเอมิลิโอ้ก็สัญญาว่าจะไปเดตกับสุบารุที่หมู่บ้าน ทว่า พอสุบารุตื่นเช้าวันถัดมา เธอก็พบว่าตัวเองวนลูปกลับไปยังวันแรกที่มาถึงคฤหาสน์

.
เรอู: ――คุณน่ะเป็นพวกลัทธิบูชาแม่มดสินะครับ?

สุบารุ: อุ...อ่อก

ในลูปรอบที่ 3 เรอูใช้ลูกตุ้มเหล็กกับเวทรักษาทรมานสุบารุที่กลางป่าเพื่อเค้นข้อมูล ความสัมพันธ์ที่เธออุตส่าห์สร้างเอาไว้ในลูปนี้ล้วนแต่ไร้ความหมาย

สุบารุ: ทำไมชั้นถึงต้องถูกฆ่าด้วยล่ะ! นี่ชั้นไปทำอะไรให้เธอรึไง! ทำไมถึงได้ทำแบบนี้กับชั้นล่ะ เรอู...

เรอู: คุณน่ะ...

สุบารุ: ชั้นน่ะ...กับพวกเธอแล้ว รัก..ทุกคน....

ยังไม่ทันพูดจบ สุบารุก็โดนสายลมปาดคอไปก่อน แต่ก่อนที่เธอจะหมดลมหายใจ ก็ได้ยินประโยคที่ไม่เข้าใจความหมายทิ้งท้าย

เรอู: ท่านพี่ ใจดีเกินไปแล้วครับ

.
สุบารุพยายามจะบอกความจริงกับเอมิลิโอ้ว่าเธอสามารถ "ตายแล้วกลับมา" ได้

ทว่า ห้วงเวลาก็ถูกหยุดลงและมีเงาดำมาบีบหัวใจเธอตักเตือนพร้อมกับบอกรักไปด้วย

สุบารุที่ไร้ที่พึ่งได้วิคเตอร์มาช่วยไว้ด้วยการเสนอทำสัญญาชั่วคราว

หลังเรอูถูกสาปตายแทนสุบารุแบบในลูปแรก ราอูก็ตามล่าสุบารุมาจนถึงหน้าผา แต่วิคเตอร์ก็ยืนกรานที่จะปกป้องผู้ทำสัญญากับเขา แล้วตอนนั้นเอง...

สุบารุ: ตีเข่า!

วิคเตอร์: เหวอ!?

สุบารุตีเข่าใส่เจ้าเปี๊ยกเตี่ยวขาสั้นจนเกือบล้มและสัญญากับราอูว่าจะหาทางแก้ไขเรื่องนี้ เพราะว่าเธอรักทุกคน

จากนั้นเธอก็กระโดดหน้าผาฆ่าตัวตายเพื่อรีเซ็ตลูปอีกรอบ

.
ในลูปต่อมา สุบารุพยายามฝืนเป็นมิตรจนจิตใจรับไม่ไหว

เอมิลิโอ้ที่สังเกตเห็นความผิดปกติจึงให้เธอนอนหนุนตักและลูบหัวปลอบใจ เปิดโอกาสให้สุบารุระบายทุกเรื่องออกมา

หลังสุบารุหลับไป เรอูก็เดินผ่านมาเห็นพอดี เอมิลิโอ้จึงช่วยยืนยันกับเรอูว่า "สุบารุน่ะ เป็นเด็กดีนะ"

.
หลังจากนั้น สุบารุกับเรอูก็บุกเข้าป่าไปช่วยเด็กๆ หมู่บ้านอารัมที่หายตัวไป เด็กที่ชื่อ "ปิเอโตร" บอกสุบารุว่ายังมีเด็กอีกคนที่ชื่อ "เมาโร" อยู่ลึกเข้าไปในป่าอีก

สุบารุจึงฝากให้เรอูพาตัวพวกเด็กๆ กลับไปที่หมู่บ้านในระหว่างที่เธอบุกไปช่วยเมาโร

สุดท้ายสุบารุก็ถูกสัตว์มารอุลการ์มหลายตัวกัดและฝังคำสาปไว้ เรอูจึงบุกเข้าป่าไปไล่ฆ่าพวกสัตว์มาร ทำให้สุบารุกับราอูต้องตามเข้าไปช่วยอีกแรง

ราอู: ถ้าทำตัวเกะกะล่ะก็ จะหักหัวเข่าแล้วทิ้งไว้ที่หมู่บ้านเลยนะ

สุบารุ: พูดจาแบบนั้นกับผู้หญิงได้ลงคอนะคะ!?

ราอู: เหอะ!

สุบารุกับราอูตามไปเจอเรอูที่เปิดโหมดโอนิอาละวาดอยู่ สุบารุจึงเขวี้ยงราอูให้เรอูรับ (เขวี้ยงได้ไม่สูงเท่ารูทหลัก) แล้วใช้ดาบที่หักฟันเขาเรอูจนหมดสติไป

หลังจากนั้น รอสวาลก็ช่วยกวาดล้างสัตว์มารอุลการ์ม 60% ที่เหลืออยู่ หลังจากที่เรอูฆ่าไป 30% และราอูกับสุบารุช่วยกันฆ่าไปประมาณแค่ 10%

ส่งท้ายด้วยบทสนทนาที่สุบารุปักธงเรอูแบบในรูทหลักนั่นแหละ ตามด้วยฉากสุบารุชวนเอมิลิโอ้ออดเดตอีกครั้ง

จบรูทมิมะกาอุ II

.
Source แฟนอาร์ตที่ใช้ประกอบ:

https://twitter(.)com/shoootaya_e_/status/1642184621252292610

https://twitter(.)com/kuro_m0401/status/1642193077338251265

https://twitter(.)com/mizuremonn/status/1642215890480660480

https://twitter(.)com/antena_sasaru/status/1642345536975175680