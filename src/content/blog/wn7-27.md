---
title: 'บทที่ 7 ตอนที่ 27 "คนมีของกับคนไม่มีของ"'
description: "คนมีของกับคนไม่มีของ"
date: 2023-09-27
image: "@assets/blog/wn7-27.webp"
imageAlt: webnovel arc7 chapter27
categories: [Arc 7]
author: admin
hideToc: true
tags: [rezeroarc7]
---
ตอนนี้เกือบทั้งตอนจะเล่าผ่านมุมมองของ "ท็อดด์"

เปิดตอนมาด้วยฉากที่ท็อดด์กับจามาลกำลังส่องดูศาลากลางจากที่ไกลๆ

ที่พวกท็อดด์เลือกกลับมาก็เพราะว่าเขาสังเกตเห็นแม่ทัพเทวะ "อาราเคีย" บุกเข้าไปที่ศาลากลางพอดี

ทั้งสองเลยได้เห็นอาราเคียใช้เวทมนตร์เป่าหลังคาศาลากลางหายไปกับตา

(จามาลเคยเจออาราเคียเมื่อ 2 ปีก่อน)

.
ระหว่างที่วิ่งกลับเข้าไปเป็นกำลังเสริมให้แม่ทัพเทวะ ท็อดด์ก็สังเกตเห็น "นัตสึมิ" มายืนอยู่ต่อหน้าอาราเคียพอดี เขาภาวนาในใจให้อาราเคียรีบฆ่านัตสึมิทิ้งไปเลย

ท็อดด์ไม่ได้ต้องการเครดิตผลงานอะไรทั้งสิ้น สิ่งเดียวที่เขาต้องการคือใครสักคนต้องสังหาร "นัตสึมิ" ตัวอันตรายทิ้งทันทีที่มีโอกาส

แต่แล้วพริสซิลล่าก็กระโดดจากหลังมังกรบินลงมาปกป้องสุบารุกับเรมไว้ได้ทัน

ท็อดด์รู้ได้ทันทีว่าพริสซิลล่าแข็งแกร่งและการปรากฏตัวของเธอทำให้สมดุลการแพ้ชนะถูกเปลี่ยนฝั่งอีกครั้ง

พอเห็นอาราเคียโดนฟันกลางหลังจนสิ้นท่าไป ท็อดด์ก็ลังเลว่าจะเอายังไงต่อดี ทางจามาลก็หัวร้อนอยากบวกเต็มที่จนโน้มน้าวให้ถอยหลังกลับอีกรอบยาก

ถ้าทำให้จามาลหัวเสียจนสู้กันเองขึ้นมา ท็อดด์ก็อาจจะต้องฆ่าจามาลทิ้ง แต่ถ้าเลือกได้เขาก็ไม่อยากจะทำแบบนั้น

ถึงอย่างไรจามาลก็คือ "พี่เขย" ของเขาและท็อดด์ก็สัญญากับคู่หมั้นไว้แล้วว่าจะพาพี่ชายของเธอกลับบ้านอย่างปลอดภัยด้วย

.
ท็อดด์พยายามกล่อมจามาลว่าถ้าทั้งคู่เข้าไปตายแบบโง่ๆ คุณน้องสาวที่รออยู่จะเสียใจแย่ แต่รอบนี้จามาลไม่ยอมถอยง่ายๆ

จามาล: นี่แก อย่าคิดว่าชั้นจะยอมถอยทุกครั้งที่แกเอา "คาชัว" มาเป็นข้ออ้างนะ

(คาชัว (カチュア) = น้องสาวของจามาล & คู่หมั้นของท็อดด์)

รอบนี้จามาลไม่ได้กะบุ่มบ่ามเข้าไปบวกกับศัตรูที่โค่นแม่ทัพเทวะได้ เขาตั้งใจบุกเข้าไปช่วยอาราเคียออกมาต่างหาก

พอท็อดด์สังเกตเห็นฝ่ายศัตรูลากร่างของอาราเคียไปที่ไหนสักแห่ง เขาก็มั่นใจว่าเธอยังไม่ตายและตกลงกับแผนนี้ด้วย

(ฉากนี้จะมีมุกที่จามาลบอกว่าเขาจะไปช่วยอาราเคียเพราะ "ก้นเธอแจ่มดี" แล้วท็อดด์บอกว่าขอไปด้วยคน จามาลก็เลยโมโหว่า "ก้นน้องกูยังไม่พอสำหรับมึงเหรอวะ!?")

ท็อดด์เป็นพวกชอบสำรวจทุกสถานที่ที่ไปให้รอบคอบ เขาเลยมีแผนที่เมืองกัวราลอยู่ในหัวอย่างละเอียด

ทั้งสองอาศัยแผนที่ในหัวท็อดด์ลักลอบเข้าไปที่ศาลากลาง

ระหว่างทางจามาลจับทหารยามที่เฝ้าอยู่มาหักคอทิ้งด้วยความเดือดดาลที่พวกนั้นเปลี่ยนข้างง่ายๆ

.
สองหนุ่มเข้ามาถึงคุกใต้ดินของศาลากลาง ที่นี่เอาไว้ใช้ขังพวกนักโทษของเมืองเป็นปกติอยู่แล้ว

อาราเคียถูกขังไว้ที่ห้องลึกสุดด้านในโดยมี "โฮลี่" จากเผ่าชูดราคเฝ้าห้องขังไว้

ในเมื่อไม่มีทางเลือกอื่นนอกจากปะทะ จามาลก็เลยชักดาบคู่เข้าไปท้าดวลกับโฮลี่ทันที

ระหว่างที่โฮลี่ใช้หอกสู้กับจามาล ท็อดด์ก็อาศัยจังหวะนั้นวิ่งไปที่ห้องขังแล้วใช้ขวานจามตัวล็อคทิ้ง

อาราเคียนอนสลบไม่ตอบเสียงเรียกและมีแผลไหม้เป็นรอยถูกดาบฟันอยู่กลางหลัง ท็อดด์ก็เลยเลือกอุ้มเธอขึ้นมา

.
พอท็อดด์ให้สัญญาณถอยทัพ จามาลก็ตวัดดาบคู่ปลดหอกของโฮลี่ทิ้งแล้วเตะเธออัดกำแพงจนขยับไม่ได้

ท็อดด์อยากจะปิดฉากสาวชูดราคทิ้ง แต่มีคนพบศพทหารยามด้านนอกแล้วเลยต้องรีบถอยก่อน

พอจามาลเปิดทางฝ่าออกศาลากลางมาได้ ท็อดด์ก็วิ่งนำเข้าไปในตรอกซอกซอย เขาอาศัยความชำนาญเส้นทางในการสลัดศัตรูที่ไล่ตามมา

แต่ระหว่างที่หนีก็มีสาวชูดราคอีกคนยิงธนูมาใส่ท็อดด์ทีเผลอ โชคดีที่จามาลปัดป้องไว้ได้ทัน

แต่นั่นก็แค่ดอกเดียว หลังจากนี้พวกเขาน่าจะโดนระดมยิงพร้อมกันหลายสิบดอก ทั้งคู่เลยหลบอยู่หลังอาคารไปชั่วคราวก่อน

.
ท็อดด์ตัดสินใจฝากฝังให้จามาลช่วยปัดธนูเปิดทางให้ได้มากที่สุด เพื่อที่เขาจะได้พาอาราเคียที่เป็นบุคคลสำคัญหนี

จามาลแทบไม่เคยได้ยินท็อดด์เสนอแผนการที่จนมุมแบบนี้ นั่นแสดงว่าสถานการณ์คงเลวร้ายจริงๆ

จามาล: ....ว่าแล้วคาชัวนี่เลือกคนไม่เก่งเอาซะเลย นึกว่าน้องเราจะฉลาดกว่านี้

ท็อดด์: อย่าว่าคู่หมั้นของผมแบบนั้นสิครับ ท่านพี่

ถึงจะพูดจาเหน็บแนมแต่จามาลกำดาบแน่นพร้อมปกป้องน้องเขยเพื่อฝ่าเมืองกัวราลออกไปด้วยกัน

ท็อดด์: จามาล พอออกจากซอยแล้วก็ตรงไปต่ออีกซอยเลยนะ พอถึงสุดซอยก็เลี้ยวขวาอีกที แบบนั้นน่าจะพอพักหายใจได้บ้าง

.
ทันทีที่โผล่พ้นซอย ห่าฝนลูกธนูก็ถามโถมเข้ามาจากทุกทิศทาง แต่ทหารหนุ่มสวมผ้าปิดตากลับหัวเราะออกมาด้วยความตื่นเต้น

จามาล โอเรลี่ทุ่มสมาธิทั้งหมดไปที่ประสาทการรับรู้และสองมือที่กุมดาบคู่ จากนั้นก็เปิดฉากร่ายรำดาบด้วยฝีมือที่ยอดเยี่ยมที่สุดในชีวิตของเขา

จามาลฝ่าดงธนูเปิดทางและปกป้องท็อดด์กับแม่ทัพที่อยู่ด้านหลังสุดชีวิตจนเข้าไปในซอยได้สำเร็จ จากนั้นก็วิ่งออกขวาตามที่น้องเขยกำชับไว้

--ทว่า สิ่งที่รอเขาอยู่กลับกลายเป็นทางตัน เนื่องจากว่ามีกลุ่มเผ่าชูดราคถือหอกดักรอไว้แล้ว

.
จามาลไม่ได้โทษท็อดด์ที่คำนวณเส้นทางผิด เขาเพียงแต่สาปส่งความโชคร้ายของตนกับน้องเขย แล้วก็บอกว่าจุดจบแบบนี้ก็ไม่ได้แย่นัก

จามาลนึกขอโทษน้องสาวในใจ จากนั้นก็เตรียมสู้สั่งลาให้สมศักดิ์ศรีทหารจักรวรรดิ

จามาล: ลุยกันสักตั้ง ท็อดด์ มาส่งท้ายให้เจ้าพวกนี้จดจำกันเถอะ!

จามาลตะโกนออกมาให้น้องเขยที่เขาใช้แผ่นหลังปกป้องมาตลอดทางได้ยิน

--หารู้ไม่ว่าท็อดด์ไม่ได้ตามหลังจามาลมาตั้งแต่แรกแล้ว

ท็อดด์: จนถึงที่สุดแล้ว นายก็โง่ไม่เปลี่ยนเลยนะ พวก


วินเซนต์: [อัสนีสีฟ้า] เซซิลุส เซ็กมุนด์ / [ผู้เสพวิญญาณ] อาราเคีย / [ผู้เฒ่าอำมหิต] โอลบาร์ต ดันคลูเคน / [แมงมุมขาว] จิชา โกลด์ / [อัศวินราชสีห์] กอซ ราลฟอน / [จ้าวอุปกรณ์ไสยเวท] กรูวี่ กัมเล็ต / [สีมั่งคั่ง] ยอร์น่า มิชิกุเระ / [มนุษย์โลหะ] โมโกร ฮากาเนะ / แล้วก็ [แม่ทัพมังกรบิน] มาเดลิน เอสชาร์ต

สุบารุ: ----

วินเซนต์: ในศึกครั้งนี้ ฝ่ายที่ครอบครองเก้าแม่ทัพเทวะได้มากกว่าคือผู้มีชัย นั่นแหละคือวิธีการเอาชนะ และเป็นเงื่อนไขที่ยังไงข้าก็ต้องทำให้สำเร็จให้จงได้

จบตอน

#rezeroarc7 ดูน้อยลง
.
ระหว่างที่จามาลไปฝ่าดงศัตรูแบบพร้อมตาย ท็อดด์ก็กลบร่องรอยตัวเองแล้วแอบหนีออกมาจากช่องโหว่ของกำแพงเมือง

ท็อดด์: ถ้าพวกนั้นไล่ตามนายไปในซอย ก็คงไม่ว่างมาสนใจทางนี้ ว้า แย่เลย แบบนี้ก็ผิดสัญญากับคาชัวแล้วสิ....

ท็อดด์รำพึงถึงคู่หมั้นที่คงจะรู้สึกเศร้าเพราะข่าวการเสียชีวิตของพี่ชาย แต่อย่างน้อยเขาก็มีอาราเคียอยู่ในมือแล้ว

การช่วยชีวิตแม่ทัพระดับ 1 ไว้น่าจะเป็นข้อแลกเปลี่ยนให้ท็อดด์ได้กลับเมืองหลวงไปเจอหน้าคนรักได้เร็วขึ้น

อาราเคีย: ท่าน....หญิง....

อาราเคียในอ้อมแขนของเขาพึมพำบางอย่างและมีน้ำตาไหลรินออกมา มันทำให้ท็อดด์นึกถึงสหายของตนที่สวมผ้าปิดตาเหมือนเด็กสาวคนนี้

ท็อดด์: คนที่ชื่อ "จามาล" นั่นเขาใส่ผ้าปิดตาข้างไหนนะ? ลืมละ

จบตอน
