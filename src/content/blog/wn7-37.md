---
title: 'บทที่ 7 ตอนที่ 37 "ผู้ปกครองปราสาทรูริแดง"'
description: "ผู้ปกครองปราสาทรูริแดง"
date: 2023-10-07
image: "@assets/blog/wn7-37.webp"
imageAlt: webnovel arc7 chapter37
categories: [Arc 7]
author: admin
hideToc: true
tags: [rezeroarc7]
---

ปราสาทรูริแดงตกแต่งโครงสร้างส่วนนอกด้วยอัญมณีรูริ(ลาพิซลาซูลี่)​สีน้ำเงินที่จะสลับไปเปล่งแสงสีแดงเป็นพักๆ

วินเซนต์ในปราสาทรูริแดงมีหน้าตาเหมือนตัวจริงมากจนแยกไม่ออก

แต่สุบารุก็มั่นใจว่านี่เป็นแค่ "ตัวปลอม ที่ลอกเลียนหน้าตาของจักรพรรดิ"

ที่จริงวินเซนต์ก็เคยบอกแล้วว่ามีแม่ทัพเทวะที่เป็นเหมือน "เงา(ตัวตายตัวแทน)​" ของเขาอยู่ (จิชา โกลด์)

มีเดียม: เอ๋ อาเบลจิน ทำไมถึงมาอยู่ที่นี่.... อุ๊บ

อัล: โอ๊ะโอ เป็นอะไรไหม มีเดียมจัง? อัลจินก็อยู่ตรงนี้ไง

นัตสึมิ: อัล ไนซ์ฟอลโล่มากค่ะ

มีเดียมเกือบเข้าไปทักวินเซนต์ตัวปลอม โชคดีที่อัลเอามืดอุดปากเธอไว้ได้ทัน

เหตุการณ์นี้ทำให้องครักษ์ผมเขียวเหลืองคนหนึ่งหันมามอง

.
สุบารุประเมินว่าองครักษ์สามคนของวินเซนต์ปลอมน่าจะแข็งแกร่งมากๆ ไม่งั้นก็อาจจะมีลูกน้องอีกเพียบกระจายอยู่ทั่วเมือง

อัล: ถ้างั้นลองวัดดูหน่อยดีไหมล่ะ (วัดระดับฝีมือศัตรู)

นัตสึมิ: ถ้า "คอนทินิว" ได้ก็ว่าไปอย่าง แต่กลัวว่าจะเกิดเหตุการณ์ที่แก้ไขไม่ได้ขึ้นมา อย่าพึ่งทำอะไรบุ่มบ่ามดีกว่าค่ะ

อัล: คร้าบๆ

อัลทำท่าเหมือนพร้อมบวกเต็มที่ แต่พอนัตสึมิห้าม เขาก็ยอมเลิกล้มความคิดอย่างว่าง่าย

มีเดียมพยายามเตือนให้พวกนัตสึมินึกถึงเรื่องสำคัญบางอย่าง ทว่า เวลาก็หมดลงก่อน

สาวกวาง: ท่านยอร์น่า มิชิกุเระ ขอต้อนรับทุกท่านค่ะ

สาวกวางในชุดกิโมโนโค้งคำนับแล้วเปิดประตูเชื้อเชิญแขกทั้ง 7 ให้เข้าเฝ้าเจ้านายของเธอ

สไตล์การแต่งตัวและเครื่องประดับของสาวกวางนั้นทำให้นัตสึมิคิดถึง "คามุโระ" ขึ้นมาเลย

(คามุโระ = เด็กรับใช้ของโออิรัน)​

.
ผู้ที่รอพวกเขาอยู่ในห้องรับแขกคือสาวงามร่างสูงในชุดกิโมโนลายดอกไม้

เรือนผมยาวสลวยสีขาวย้อมปลายสีส้มของเธอถูกประดับประดาด้วยกระดูกและเขาของสัตว์

ยอร์น่า: วันนี้มีแขกเยอะจังเลยนะเจ้าคะ

สาวงามเผ่ามนุษย์สัตว์สายพันธุ์จิ้งจอกกล่าวเช่นนั้นแล้วค่อยๆย่างก้าวเข้ามาหา เธอมีหางอันฟูฟ่องอยู่ 9 หางโดดเด่นเป็นสง่า

จิ้งจอกสาวเดินมาหยุดนั่งลงตรงเก้าอี้กลางห้องโถงรับแขกแล้วจุดไปป์สีทองขึ้นมาสูบ

หญิงสาวผู้ให้บรรยากาศเหมือนเป็น "โออิรัน/นางคณิกา" คนนี้ก็คือ "ยอร์น่า มิชิกุเระ" นายหญิงแห่งปราสาทรูริแดงนั่นเอง

.
วินเซนต์(?)​: -​--ยอร์น่า มิชิกุเระ

นัตสึมิ: ก็เดาไว้อยู่แล้วหรอกค่ะ กระทั่งเสียงก็เหมือนกันเป๊ะเลย.....

ยอร์น่า: แหมๆ ใต้เท้า ไม่ได้พบกันตั้งนานนะคะ..... เป็นเกียรติอย่างยิ่งที่ได้เจอหน้ากันที่นี่เจ้าค่ะ ปกติถึงจะส่งคำเชิญไปกี่รอบ ท่านก็ไม่เคยมาที่นครแห่งมารเลย

วินเซนต์(?)​: คำเชิญงั้นรึ? ถ้าหากว่าคำเชิญของเจ้ามันคือการยกกองทัพมาบุก ก็น่าจะเข้าใจการตอบรับของเราผู้นี้ดี

ยอร์น่า: ค่ะ ก็จริงอยู่ แต่ศีรษะของข้าน้อยก็ยังไม่ขาดจากบ่า แถมวันนี้ท่านก็ไม่ได้พาเจ้าเด็กจอมปัญหาคนนั้น(เซซิลุส)มาด้วยนี่เจ้าคะ ---เพราะงั้น ข้าน้อยก็เลยอาจจะตื่นเต้นไปหน่อยที่ส่งความรู้สึกไปถึงท่านเสียที ขออภัยด้วยค่า

ดูจากท่าทีไม่ไหวติงแต่ระแวดระวังของวินเซนต์ตัวปลอมและท่าทีกับคำพูดยั่วยวนของยอร์น่าแล้ว อัลกับสุบารุก็อดคิดไม่ได้ว่าสองคนนี้มี Something กัน

อัล: อย่าบอกนะว่าพี่สาวคนนั้นเขาก่อกบฏเพียงแค่เพื่อที่จะเรียกร้องความสนใจจากอาเบลจังน่ะ?

นัตสึมิ: ....หวังว่าจะไม่ใช่แบบนั้นละกันนะคะ

สาเหตุที่นัตสึมิไม่อยากให้เป็นเช่นนั้นก็เนื่องจากว่าเขาฝากสาวรับใช้ไปส่งสโลแกน "อาเบลแม่งน่าโมโห" เพื่อเป็นการเรียกความสนใจของยอร์น่า

ดังนั้น ถ้าหากแม่ทัพยอร์น่าชอบวินเซนต์ขึ้นมา ทุกอย่างมันก็จะผิดแผนไปหมด

.
ตอนนั้นเอง องครักษ์คนหนึ่งของวินเซนต์ปลอมก็ทักท้วงยอร์น่าขึ้นมาว่าเธอทำตัวเสียมารยาท

เขาเป็นชายหนุ่มผมสั้นตั้งสีเขียวเหลืองสลับไว้ยาวเป็นบางส่วน บนร่างสวมเกราะเบาสีดำทับด้วยผ้าคลุมสีทรายอีกชั้นหนึ่ง

ยอร์น่า: บริวารของใต้เท้างั้นรึ....

คาฟม่า: ข้าชื่อ "คาฟม่า อิรูลุกซ์" ได้รับคำสั่งให้ติดตามใต้เท้ามาด้วยในครั้งนี้ เดิมทีหน้าที่ก็แค่การคุ้มกัน.... แต่ท่าทีของเจ้านี่มันเหลือจะทน

ยอร์น่า: ท่าทีของข้าน้อยหรือเจ้าคะ? หมายถึงเรื่องอะไรกันคะ?

คาฟม่า: ก็ทุกเรื่องน่ะแหละ! ก่อนอื่นเลย ทำไมถึงปล่อยให้เจ้าพวกนั้นมาเข้าเฝ้าด้วย! ถึงที่นี่จะเป็นปราสาทของเจ้า แต่ก็เป็นอาณาเขตของจักรวรรดิด้วยเช่นกัน.....อย่าบอกนะว่าลืมเรื่องนั้นไปด้วย!

คาฟม่าเริ่มโวยวายใส่ยอร์น่ายกใหญ่แถมยังชี้นิ้วมาทางพวกนัตสึมิอีก

ยอร์น่า: ไม่ใช่เสียหน่อยค่ะ พูดให้ถูกคือข้าน้อยเป็นของใต้เท้าต่างหากสิเจ้าคะ

คาฟม่า: ข้าไม่ได้หมายความอย่างนั้น! พวกเจ้า หมายถึงพวกเจ้าตรงนั้นน่ะแหละ!

นัตสึมิ: เอ๊ะ!? หมายถึงพวกดิฉันเหรอ!?

.
นัตสึมิพยายามเลี่ยงความเป็นเป้าสนใจด้วยการขอเลื่อนการเข้าพบเป็นวันอื่น แต่ยอร์น่าก็ปฏิเสธเพราะเธอไม่รู้จะว่างอีกทีเมื่อไหร่

กลายเป็นเจ้าคาฟม่าด้วยซ้ำที่สนับสนุนให้พวกนัตสึมิกลับไปก่อน ทว่า ก่อนที่พวกนัตสึมิจะทันได้ไปไหน--

วินเซนต์(?): ยอร์น่า มิชิกุเระ เจ้าคิดอะไรอยู่กันแน่? ตอบข้ามา

วินเซนต์ตัวปลอมเปล่งรังสีจักรพรรดิที่รุนแรงราวกับตัวจริงออกมา มันกดดันทุกคนในห้องนั้นจนพากันหยุดชะงักไป

ยอร์น่า: แน่นอนว่าต้องคิดถึงใต้เท้า..... คิดถึงจักรวรรดิวอลลาเคียของใต้เท้าอยู่แล้วเจ้าค่ะ

ยอร์น่าหันเหความสนใจของวินเซนต์ตัวปลอมไปยังพวกนัตสึมิ ด้วยการบอกว่าเธอมีเหตุผลที่ให้เข้าเฝ้าพร้อมกันอยู่

นัตสึมิ: ขออภัยค่ะ ขอเสนอแนะอะไรหน่อยนะคะ พวกดิฉันดูจะมาอยู่ผิดที่ผิดทางและอาจจะมีเรื่องที่ไม่ควรจะได้ยินก็ได้ เพราะฉะนั้น ขอตัวก่อนละกันนะคะ.....

ยอร์น่า: แหมๆ พูดจาอ่อนแอเหลือเกินนะเจ้าค้า~

พอได้ยินยอร์น่ากล่าวแทรกขึ้นมา ในวินาทีนั้น นัตสึมิก็รู้ตัวว่าเขาทำพลาดครั้งใหญ่เสียแล้ว

ยอร์น่า: ได้ฟังมาจาก "ทันซ่า" แล้วเจ้าค่ะ.... พวกเจ้าน่ะคิดจะหลอกล่อให้ข้าน้อยกลายเป็นศัตรูกับใต้เท้าสินะเจ้าคะ?

นั่นแหละคือประเด็นที่มีเดียมเคยเตือนนัตสึมิไว้ก่อนหน้านี้ แต่ดูเหมือนว่าเหตุการณ์อาจจะสายเกินแก้ไปเสียแล้ว

จบตอน
