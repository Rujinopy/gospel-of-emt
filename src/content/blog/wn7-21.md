---
title: 'บทที่ 7 ตอนที่ 21 "ซีคูร์ ออสมัน"'
description: "ซีคูร์ ออสมัน"
date: 2023-09-21
image: "@assets/blog/wn7-21.webp"
imageAlt: webnovel arc7 chapter21
categories: [Arc 7]
author: admin
hideToc: true
tags: [rezeroarc7]
---

ตอนชื่อตัวละครของ "ซีคูร์ ออสมัน" แม่ทัพระดับสองที่มีฉายาว่า "เสือผู้หญิง"

ตระกูลออสมันนั้นมีทายาทเป็นทหารจักรวรรดิมาหลายช่วงอายุ แต่ซีคูร์เกิดมาเป็นผู้ชายคนเดียวของรุ่นปัจจุบัน เขามีพี่สาว 4 คนและน้องสาวอีก 6 คน

พอได้ออกนอกบ้านไปเจอผู้หญิงคนอื่นเป็นครั้งแรก ซีคูร์เลยกลายเป็นผู้ที่หลงใหลและให้ความเคารพเพศหญิงเอามากๆ

แต่เขาก็ยังไต่เต้ามาถึงยศแม่ทัพระดับสองได้แม้ว่าจะมีฉายาแปลกๆอย่าง "เสือผู้หญิง"

ซีคูร์รู้สึกคับข้องใจกับภารกิจเจรจากับเผ่าชูดราคนี้แต่แรก เนื่องจากเขาเป็นผู้ที่ชื่นชมและเคารพในสตรีเพศ

แต่ทางเมืองหลวงกลับกำชับมาว่าถ้าเผ่าชูดราคไม่ยอมจำนนเข้าเป็นพวกก็ให้ทำลายพวกเธอให้สิ้นซาก

ทีแรกซีคูร์ตั้งใจจะเจรจาอย่างสันติที่สุด แต่แล้วเขาก็ได้รับรายงานว่าค่ายทหารโดนเผ่าชูดราคโจมตีจนมีทหารเสียชีวิตถึงหลักร้อย

เขาจึงเปลี่ยนใจมารอกำลังเสริมจากเมืองหลวงเพื่อกำจัดเหล่าชนเผ่าที่ตั้งตัวเป็นศัตรูกับองค์จักรพรรดิให้ราบคาบ

ซีคูร์กำชับลูกน้องให้ตรวจตราการผ่านเข้าออกประตูเมืองอย่างเข้มงวด พร้อมที่จะปิดประตูทุกเมื่อและคอยตรวจตราช่องโหว่ของกำแพงให้ดี เพื่อป้องกันการจู่โจมทีเผลอด้วยธนูของเผ่าชูดราค

เหล่าทหารจักรวรรดิจะเข้าโหมดตั้งรับเต็มที่จนกว่ากำลังเสริมจะมา

แต่แล้วซีคูร์กลับได้ฟังรายงานประหลาดจากลูกน้องว่ามีกลุ่ม "นักแสดงพเนจร" ที่ชาวเมืองกัวราลกำลังชื่นชอบ

ซีคูร์คิดว่าคงไล่กลุ่มนักแสดงออกไปไม่ได้ ชาวเมืองที่ต้องมาทนอยู่ในสถานการณ์ตึงเครียดอุตส่าห์มีอะไรให้ดูเพลิดเพลินใจทั้งที

ลูกน้องเล่าเพิ่มว่ากลุ่มนักแสดงทั้งเล่นดนตรีเพราะ ร้องเพลงเพราะและมีนักเต้นรำที่สวยมาก หัวหน้าน่าจะอยากเห็น

สุดท้ายซีคูร์ก็ตามทันจุดประสงค์ของลูกน้องทันว่าเขาอยากจะให้ซีคูร์อนุญาตให้พวกทหารที่เก็บกดได้หาอะไรบันเทิงดูเพื่อบรรเทาความเครียดบ้าง

เนื่องจากมีทหารบางคนไม่พอใจการตัดสินใจเน้นตั้งรับอย่างเดียวของซีคูร์ พวกเขาคงเครียดอยากบวกกับชูดราคเต็มที่

ซีคูร์เลยตัดสินใจยอมรับข้อเสนอให้เชิญกลุ่มนักแสดงมาให้ความบันเทิงแก่พวกทหารที่ศาลากลางได้ แต่เขากำชับว่าต้องตรวจตรากลุ่มนักแสดงให้ดี ระวังไม่ให้แอบพกอาวุธเข้ามา

คณะนักแสดงประกอบด้วยสาวสวยสามคน เป็นนักดนตรีผมดำกับผมบลอนด์สองคน แต่ที่โดดเด่นคือ "นักเต้นรำ" ผมดำยาวทรงสเน่ห์ที่ทำเอาซีคูร์หลงใหลหัวใจเต้นตึกตัก

นักดนตรี : คืนนี้พวกเราขอนำเสนอการเต้นรำจากอีกฝากฝั่งของน้ำตกใหญ่ บ้านเกิดของ "เจ้าหญิงนักเต้นรำ" ของทางเรา ขอเชิญเพลิดเพลินกันให้เต็มที่เลยนะคะ

นักดนตรีเริ่มดีดเครื่องเสียง นักร้องเริ่มบรรเลงบทเพลง ส่วนนักเต้นรำก็เริ่มออกท่าทางจนเหล่าทหารจ้องกันตาไม่กระพริบ

ซีคูร์ก็รู้สึกหลงใหล "ดวงตา" ของนักเต้นรำที่ทั้งดุดันและเปี่ยมไปด้วยสเน่ห์มากล้นพร้อมดึงดูดใจให้ผู้คนคล้อยตาม

เจ้าหญิงนักเต้นรำค่อยๆเต้นมาหยุดตรงหน้าซีคูร์แล้วคุกเข่าลงเพื่อยื่นมือขอดาบของเขา

"เธอคงอยากได้มันไปใช้ระบำดาบ" คือสิ่งที่ซีคูร์คิดจึงได้ยื่นดาบให้เธอ ไม่มีลูกน้องคนใดทักท้วง เพราะทุกคนต่างกำลังรื่นเริงไปกับการแสดง

วินเซนต์: เจ้าแพ้แล้วซีคูร์ ออสมัน

เจ้าหญิงนักเต้นรำเอาดาบจ่อคอซีคูร์ ดวงตาคู่นั้นทำให้เกิดความรู้สึกเดจาวูเหมือนว่าเขาเคยเห็นมามันก่อน

จบตอน

(เผื่อใครยังไม่เข้าใจ.... สุบารุ วินเซนต์ ฟล็อปแต่งหญิงครับ!!!)