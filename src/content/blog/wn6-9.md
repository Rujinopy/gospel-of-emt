---
title: 'บทที่ 6 ตอนที่ 9 "เริ่มใหม่จากศูนย์"'
description: "เริ่มใหม่จากศูนย์"
date: 2023-04-10
image: "@assets/blog/wn6-28.webp"
imageAlt: webnovel arc6
categories: [Arc 6]
author: admin
hideToc: true
tags: [rezeroarc6]
---


เอคิดน่ากับสุบารุต้องอธิบายเหตุการณ์ทั้งหมดให้ยุลิอุสฟัง ยุลิอุสโมโหมากที่สุบารุไม่บอกเรื่องนี้กับเขาและโมโหตัวเองที่ดูไม่ออกว่าเจ้านายเป็นตัวปลอม

หลังทำใจยอมรับได้แล้ว ยุลิอุสสั่งห้ามเอคิดน่าไม่ให้ใช้เวทมนตร์เกินตัวแบบตอนที่ช่วยเขาสู้กับเรดอีก เขากีดกันสุบารุออก เพราะจากนี้ไปนี่เป็นเรื่องภายในของฝ่ายอนาสตาเซียแล้ว

ยุลิอุสจะให้เอคิดน่าบอกความจริงกับทุกคนพรุ่งนี้และก่อนแยกทางกันเขาผิดหวังที่สุบารุมองว่าตัวเขาไม่ควรจะทราบข้อมูลนี้ มันเป็นการดูถูกความเป็นอัศวินของเขา

คืนนั้นสุบารุไม่กล้ากลับไปที่ห้องเขียวหรือที่รถลากมังกร(ที่ใช้เป็นที่นอน) เพราะกลัวจะมองหน้ายุลิอุสไม่ติด ระหว่างที่ลังเลอยู่เขาก็เดินไปเจอแรม พอเธอเห็นเขาทำหน้าขมขื่นแรมก็ดีดหน้าผากสุบารุไปที ในฐานะอัศวินของเอมิเลียเธอไม่อยากเห็นสุบารุทำหน้าตาน่าสมเพช

ที่แรมยังไม่นอนเพราะเธอแอบย่องขึ้นไปชั้น 2 เพื่อดูว่าตอนดึกเรดจะประมาทเลินเล่อรึเปล่า แต่พอขึ้นไปได้ครึ่งทางเธอก็รู้ซึ้งจากออร่าว่าเรดน่ากลัวขนาดไหนถึงได้กลับลงมา

แรมจะขอตัวไปนอนและสั่งให้สุบารุอย่านอนดึก แต่ถึงกระนั้นเขาก็นอนไม่หลับเพราะเครียดเรื่องทะเลาะกับยุลิอุสและปัญหาเรื่องการเอาชนะเรด ตอนนั้นเองสุบารุก็ได้ไอเดียหนึ่งขึ้นมา

สุบารุ: ใช่แล้ว ถ้านั่นได้ผลล่ะก็....

คืนนั้นสุบารุเดินเต็ดเตร่ในหอคอยอยู่คนเดียว

อมิเลีย : สุบารุ! นี่สุบารุเป็นอะไรรึเปล่า?

เช้าวันต่อมาสุบารุตื่นขึ้นมาในห้องเขียว นอกจากเขาแล้วในห้องก็มีเอมิเลีย เบียทริซ เรมและพาทรัชอยู่ สองสาวคุยกันแสดงความเป็นห่วงที่หาเขาไม่เจอตอนตื่นเช้ามา

สุบารุมองสำรวจห้องแปลกตาที่เต็มไปด้วยไม้เลื้อย มองดูสาวสวยผมเงินที่ตรงสเปคเขามากๆ มองดูสาวโลลิผู้น่ารักเหมือนภูติ และมองดูกิ้งก่าขนาดใหญ่ข้างหลังเขา

จากทั้งหมดนี้ เขามั่นใจว่าไม่ผิดแน่....

![Pleiades Watchtower](../../assets/blog/wn6-29.webp)

สุบารุ: นี่ชั้นถูกอัญเชิญมาที่ต่างโลกงั้นเหรอเนี่ย!?

นัตสึกิ สุบารุสูญเสียความทรงจำในต่างโลกทั้งหมดไป ทุกอย่างเริ่มใหม่จากศูนย์อีกครั้ง

.

