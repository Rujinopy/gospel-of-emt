---
title: 'บทที่ 7 ตอนที่ 13 "ในฐานะผู้มิใช่ทวยเทพ"'
description: "ในฐานะผู้มิใช่ทวยเทพ"
date: 2023-09-13
image: "@assets/blog/wn7-13.webp"
imageAlt: webnovel arc7 chapter13
categories: [Arc 7]
author: admin
hideToc: true
tags: [rezeroarc7]
---
สุบารุตื่นมาในกระท่อมไม้ที่ไม่คุ้นเคย ระหว่างที่หลับเขาเผลอกุมมือเรมที่มาดูอาการ พอตื่นแล้วเรมเลยสั่งให้ปล่อยเพราะเหนียวเหงื่อ ที่ฝั่งขวาเขาเองก็มีรุยนอนกอดเขาอยู่ แถมน้ำลายเธอไหลเลอะหน้าสุบารุไปหมด

พวกสุบารุออกมาเจอมิเซลด้า มิเซลด้าถูกใจสุบารุจนล้อว่านอกจากเรมกับรุยแล้วอยากได้เจ๊เป็นเมียเพิ่มไหม เรมบอกว่าถ้ามิเซลด้าอยากได้สุบารุก็เชิญเอาไปเลย

พวกสุบารุไปรวมตัวกับวินเซนต์ที่ลานประชุมประจำหมู่บ้านชูดราค วินเซนต์เอาหน้ากากโอนิมาใส่ ช่วงสามวันที่สุบารุหลับไปวินเซนต์กลายเป็นนายใหญ่ที่นี่เต็มตัวไปแล้ว

วินเซนต์ดูท่าจะอยากปกปิดใบหน้าและชื่อจริงต่อไป เขาเตือนสุบารุไม่ให้เรียกด้วยชื่อจริงอีก สุบารุกับวินเซนต์ขอคุยสองต่อสอง จนสาวๆต้องออกจากลานประชุมไป

วินเซนต์เล่าให้ฟังว่าช่วงที่พวกเขารักษาสุบารุด้วยสมุนไพร สุบารุอยู่ในสภาพมึนจนถามอะไรก็ตอบหมด

วินเซนต์จึงใช้ข้อมูลจากสุบารุ ทั้งที่เก็บอาวุธยุทโธปกรณ์ จำนวนทหาร ตำแหน่งที่ตั้งต่างๆ etc. ในการนำทัพชูดราครบชนะแบบไร้ความเสียหายมาได้

สุบารุยังดูจะไม่พอใจที่ผลลัพธ์นองเลือดแบบนี้และถามว่าวินเซนต์อยากเป็นพระเจ้าตัดสินชีวิตคนหรือไง

วินเซนต์ : เจ้าโง่ ข้าไม่ใช่ทั้งพระเจ้าหรือวีรบุรุษ แน่นอนว่าข้าไม่ใช่ผู้สังเกตการณ์ชั่วร้ายผู้เฝ้ามองโลกใบนี้ ---ตัวข้าคือราชา เป็นราชาในหมู่ราชาต่างหาก

วินเซนต์ : ผู้คนเรียกผู้ที่ยืนอยู่บนจุดสูงสุดนั้นว่า "จักรพรรดิ" .....จักรพรรดิคนที่ 77 แห่งจักรวรรดิเทวาวอลลาเคีย นั่นแหละคือตัวข้า ---บัดนี้ ตัวข้านั้นได้ตกลงมาจากบนยอดเขาสู่ผืนดินแล้ว

จบตอน

