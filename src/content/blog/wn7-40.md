---
title: 'บทที่ 7 ตอนที่ 40 "นาจูกิ ชูบารุ" (ชื่อสุบารุแบบเด็กน้อยพูด)'
description: "นาจูกิ ชูบารุ"
date: 2023-10-10
image: "@assets/blog/wn7-40.webp"
imageAlt: webnovel arc7 chapter40
categories: [Arc 7]
author: admin
hideToc: true
tags: [rezeroarc7]
---
สืบเนื่องจากตอนก่อน สุบารุตื่นมาพบว่าตัวเองเด็กลงมาเหลือเท่าประมาณตอน 10 ขวบไปเสียแล้ว

เขาเลยรีบวิ่งออกนอกห้องไปปรึกษาพรรคพวก แต่กลายเป็นว่า "มีเดียม โอคอนเนล" ก็กลายเป็นเด็กน้อยไปอีกคน

(มีเดียมกลายเป็นเด็กอายุประมาณ 12-13 ขวบ ตัวสูงกว่าโชตะสุบารุอยู่ดี)

รุยกระโดดเข้าใส่โชตะบารุจนคว่ำ โชคดีที่เขาได้ทาริตต้าที่ยังตัวไซซ์ปกติอยู่ช่วยดึงรุยออกไป

วินเซนต์เองก็มองเหตุการณ์วุ่นวายอยู่เงียบๆ เขายังตัวไซซ์ปกติเช่นกัน

.
ปรากฏว่าอัลก็กลายเป็นเด็กไปด้วย เขากลายเป็นเด็กชายผมสีดำ มัดทรงหางม้า วัยประมาณ 10 ขวบ

แต่ถึงแม้อัลจะเด็กลง แขนข้างที่ขาดไปของเขาก็ไม่ได้งอกกลับมาและแผลเละบนหน้าก็ยังคงมีอยู่ (โชตะบารุก็ยังมีแผลเป็นทั่วตัวเช่นกัน)

อัลที่ตัวเล็กเกินจะสวมหมวกเหล็กเลยเอาผ้ามาพันปิดหน้าไว้แบบลวกๆแทน

.
เนื่องจากว่าอัลกับมีเดียมตัวจิ๋วลงจนใช้อาวุธประจำตัวไม่ได้ กลุ่มสุบารุเลยเหลือกำลังรบหลักแค่คนเดียวคือ "ทาริตต้า"

สุบารุสงสัยว่านี่เป็นฝีมือ "ยอร์น่า มิชิกุเระ" หรือเปล่า

แต่วินเซนต์สวนกลับว่าตัวการน่าจะเป็น "โอลบาร์ต ดันเคิลเคน" มากกว่า

วินเซนต์เองก็ไม่เข้าใจวิชาของโอลบาร์ตลึกซึ้ง แต่เสริมให้ว่าตาแก่คนนั้นเป็นหัวหน้ากลุ่ม "ชิโนบิ"

.
สุบารุ: แล้วชิโนบิที่ว่าเนี่ยใช้ "คาถานินจา" หรือไปสอดแนบตอนกลางคืน เพื่อทำภารกิจลอบเร้นหรือลอบสังหารอะไรทำนองนั้นเปล่าเนี่ย?

วินเซนต์: คาถานินจาคืออะไรไม่รู้หรอกนะ แต่นายดูจะเข้าใจบทบาทหลักของชิโนบิดีนี่? ....ปกตินั่นไม่ใช่ข้อมูลที่รั่วไหลถึงหูคนนอกเลยนะ

(วินเซนต์ไม่รู้จักคำว่า "นินจา" โลกนี้เรียกว่า "ชิโนบิ" อย่างเดียว)

.
ตอนนั้นเองมีเดียมก็นึกขึ้นได้ว่าเธอกับสุบารุถูกโอลบาร์ตกระซวกหน้าอกไปเมื่อวาน นั่นอาจจะเป็นต้นเหตุก็ได้

อัลเองก็ตะลุมบอนกับโอลบาร์ตก่อนจะกระโดดตามออกมา เป็นไปได้ว่าเขาอาจจะโดนโอลบาร์ตสัมผัสตัวช่วงนั้น

อัลมีท่าทีขุ่นเคืองใจชัดเจน บ่นว่าเขาประมาทศัตรูไป (ไม่ได้ใช้พลังลูปเพราะไม่มีใครบาดเจ็บ)​

สุบารุ: จะปล่อยให้เรมเห็นในสภาพนี้ไม่ได้ ไซซ์ตัวเท่าเบียโกะแบบนี้ มีหวังเอมิเลียตันยิ่งทำเหมือนเราเป็นเด็กเข้าไปใหญ่

อัล: ถึงจะตัวเล็กลง แต่คุณเจ้าหญิงก็คงไม่รักชั้นเท่าชูลท์จังอยู่ดี ให้อีเว้นต์แบบนี้มาเพื่ออะไรเนี่ย?

.
สุบารุรู้สึกว่าเขาไม่ได้ "เด็กลง" มันเป็นเหมือนกับว่าร่างกายของเขาถูกสร้างใหม่ให้กลายเป็นเด็กเสียมากกว่า

มันเป็นความรู้สึกน่าขนลุก ชวนให้นึกถึงสิ่งที่เหยื่อของบิชอปบาปราคะต้องเผชิญ

วินเซนต์มองว่าน่าจะมีหนทางแก้การกลายเป็นเด็กอยู่ เพราะการที่อีกฝ่ายเลือกทำแบบนี้แทนที่จะฆ่าไปเลย แปลว่าทางนั้นต้องการที่จะ "ต่อรอง"

.
ตอนนั้นเองก็มีเสียงเคาะประตูจากด้านนอก ตามด้วยเสียงแนะนำตัวว่าเป็น "คนส่งสาร" จากยอร์น่า

สุบารุกับมีเดียมจำเสียงได้ทันทีว่าอีกฝ่ายคือสาวน้อยมนุษย์กวาง "ทันซ่า"

แต่เพื่อความปลอดภัย ทาริตต้าเลยอาสาเป็นคนไปเปิดประตูรับแขกเอง

.
ทันซ่าเข้ามาแจ้งข่าวว่าท่านยอร์น่าอ่านจดหมายแล้ว และขอเชิญทุกท่านไปเข้าพบที่ปราสาทรูริแดง

แต่ประเด็นก็คือยอร์น่ากำชับให้ผู้เขียนจดหมาย(วินเซนต์) กับ "ผู้ส่งสารกลุ่มเมื่อวาน(นัตสึมิ/มีเดียม/อัล)​" มากันให้พร้อมหน้าตอนเที่ยงวัน

ทันซ่าย้ำว่าที่นครแห่งนี้ คำสั่งของยอร์น่าถือเป็นคำขาด

สุบารุ: ....พวกเราในสภาพแบบนี้จะนับว่าตรงกับเงื่อนไขของฝั่งนั้นไหมนะ?

สรุปแล้ว สถานการณ์ฉุกเฉินตอนนี้คือ ยอร์น่าจะยอมเชื่อหรือไม่ ว่าสุบารุ/มีเดียม/อัลที่กลายเป็นเด็กคือคนเดิมกับเมื่อวาน?

จบตอน
