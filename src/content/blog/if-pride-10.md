---
title: 'รูทเย่อหยิ่งพาร์ท 10 : พรรคพวก'
description: "รูทเย่อหยิ่ง (Pride IF) ฉบับแปลไทย"
date: 2018-05-14
image: "@assets/blog/if-pride/if-pride-10.webp"
imageAlt: re zero IF-PRIDE แปลไทย
categories: [Ayamatsu]
author: admin
tags: [rezeroprideif]
hideToc: true
---
.
สุบารุปฏิบัติการลับจากเงามืดเพื่อกำจัดผู้ท้าชิงตำแหน่งกษัตริย์และบิชอปมหาบาปที่เข้ามาขวางทางซ้ำแล้วซ้ำเล่า

กลุ่มลึกลับ รังของพวกคนอันตราย แถมยังเป็นสถานที่ที่สมาชิกไม่ค่อยจะสุงสิงกัน ลัทธิบูชาแม่มดถือว่าเป็นสถานที่ซ่อนตัวชั้นดีของสุบารุ

แต่ถึงจะเป็นสถานที่ซ่อนตัวอย่างดีแค่ไหนสักวันเขาก็ต้องกำจัดมันทิ้ง เพื่อการนั้นแล้วเขาจะใช้พวกมันทิ้งขว้างอย่างไม่เสียดาย

ในหมู่บิชอปมหาบาปไม่ได้มีความเป็นพรรคพวกกันเลยสักนิด สุบารุถึงได้คอยสอดส่องหาโอกาสกำจัดพวกมันทีละคน เขาวางแผนฆ่า ลองทดสอบดู ถ้าแผนแลดูจะใช้ได้เขาก็จะเตรียมการเท่าที่จำเป็นไว้

และต่อให้เขาล้มเหลว สุบารุก็สามารถใช้พลังรีเซ็ตเหตุการณ์เพื่อลองใหม่ได้

.
ในสถานการณ์เช่นนี้สุบารุก็ยังอุตส่าห์สร้างความสัมพันธ์กับกลุ่มคนในฐานะ "พรรคพวก" ขึ้นมาได้

เขารู้ดีว่าพวกลัทธิบูชาแม่มดมันเชื่อใจไม่ได้สักคนและเขาไม่ควรมีผู้เกี่ยวข้องมากเกินไป

เมลี่: ฉันกับคุณพี่ชายก็ร่วมมือกันมาตั้งแต่ต้นแล้วนี่คะ? หวังว่าคุณพี่ชายจะคอยหาอะไรสนุกๆมาให้ฉันช่วยทำอีกนะค้า~

เอลซ่า: ฉันก็ไม่ได้คิดจะสนับสนุนคุณโดยไร้เงื่อนไขหรอกนะ แต่กระทั่งตอนนี้เองคุณก็ยังอยากฆ่าฉันทุกเมื่อที่มีโอกาสอยู่ ไม่รู้ว่าทำไมเรื่องนั้นถึงทำให้ฉันรู้สึกสบายใจมากเลยค่ะ

เฟลิคซ์: ขอแค่มีท่านสุบารุอยู่ด้วย ความฝันของฝ่าบาทก็จะกลายเป็นจริงค่ะ เพราะงั้นฉันจะคอยอยู่เคียงข้างท่านนะคะ.... แต่ว่า เอ๋? ฝ่าบาท...กับท่านสุบารุ ไปรู้จักกันตั้งแต่เมื่อไหร่....และที่ไหนกันนะคะ....?

ออตโต้: ในความสัมพันธ์ของเรา ผมก็เป็นแค่คนทำงานสกปรกไม่ใช่เหรอครับ? พรรคพวกอะไรไร้สาระสิ้นดี ทั้งผมและคุณต่างก็เป็นลูกอกตัญญูที่ไม่มีหน้ากลับไปเจอพ่อแม่แล้ว ถ้าตายไปได้อะไรๆคงจะง่ายกว่านี้

รอสวาล: อีกแค่ก้าวเดียว อีกแค่ก้าวเดียวความปรารถนาของฉันก็อาจจะได้เป็นจริงเสียที เพื่อการน้าน~แล้ว ต่อให้ต้องขายวิญญาณดวงนี้ให้กับปีศาจฉันก็ยอม หากว่าปีศาจตนนั้นคือคุณล่ะก็น้า~

.
――ตัวสุบารุเองไม่เคยคิดว่าการกระทำของเขาน่าชมเชย

พอรู้ตัวอีกทีกลับเริ่มมีผู้คนที่สนับสนุนการกระทำของเขา บางทีเรื่องนั้นอาจจะเป็นสิ่งที่ปลอบประโลมจิตใจของนัตสึกิ สุบารุผู้ใช้พลัง "ตายแล้วกลับมา" คอยช่วยเหลือเอมิเลียอย่างโดดเดี่ยวเรื่อยมา

ไม่รู้ว่าตั้งแต่เมื่อไรกัน ที่มันไม่ใช่การต่อสู้อย่างเดียวดายอีกแล้ว――

.
ภาพประกอบโพสต์วาดโดยคุณลิล