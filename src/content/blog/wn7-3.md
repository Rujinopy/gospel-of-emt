---
title: 'บทที่ 7 ตอนที่ 3 "VS เรม"'
description: "VS เรม"
date: 2023-09-03
image: "@assets/blog/wn7-3.webp"
imageAlt: webnovel arc7 chapter3
categories: [Arc 7]
author: admin
hideToc: true
tags: [rezeroarc7]
---

เริ่มมาด้วยแฟลชแบ็คสุบารุคิดถึงตอนทำงานเป็นพ่อบ้านกับสองแฝด เป็นวันวานที่แสนสงบสุข

สุบารุตามหาเรมในป่าอยู่พักใหญ่ ยิ่งเข้าไปลึกกับดักยิ่งโหด โชคดีที่สุบารุใช้แส้คอยตรวจกับดักได้

สุบารุสังเกตได้ว่ารุยขัดขืนเรมจนทิ้งร่องรอยไว้เยอะ เพราะรุยแท้ๆสุบารุถึงตามรอยทั้งสองคนได้ ยิ่งคิดเรื่องรุยก็ยิ่งปวดหัว

สุบารุรู้สึกตัวว่าเรมไม่น่าปล่อยให้รุยทิ้งร่องรอยไว้ชัดๆขนาดนี้ เลยเดาทางได้ว่าข้างหน้ามีกับดักอยู่แน่ๆ

พอปลดกับดักออกมันเกิดเป็นหลุมขนาดใหญ่ขึ้นมา ตามมาด้วยต้นไม้รอบข้างล้มทับซ้ำลงไปในหลุม ถ้าสุบารุโดนเข้าไปคงโดนฝังทั้งเป็น

สุบารุตามเกมเรมทันว่ากับดักนี้คงอยากให้อีกฝ่ายเห็นแล้วล่าถอย สุเลยเงยหน้ามองขึ้นไปเจอเรมดักรออยู่บนต้นไม้

พอความแตกไม่มีทางเลือก เรมเลยโดดลงมาเหวี่ยงแขนหวดหน้าสุบารุจนดั้งหักเลือดกำเดาพุ่ง

เรมบอกให้สุบารุเลิกตามมา บอกว่ากลิ่นสาบแม่มดของสุบารุแรงขึ้นกว่าตอนอยู่ในทุ่งหญ้าอีก

สุบารุพยายามโน้วน้าว แต่เรมบอกว่าเธอจะไม่เชื่อใจคนที่ทิ้งเด็กผู้หญิงไว้ตัวคนเดียว มีแค่เรื่องนั้นที่เรมจะไม่ยอมยกโทษให้

สุบารุพูดไม่ออก เขาเลือกไม่ถูกว่าจะขอโทษ หาข้อแก้ตัว หรือบอกความจริงเรื่องรุยไปดี

ระหว่างนั้นเรมก็เดินหนีอีกครั้ง แต่สุบารุเห็นเงาคนโผล่มาเลยพุ่งไปผลักตัวของเรมให้พ้นระยะ

ทั้งสองรอดตายจากลูกศรที่พุ่งไปปักโดนต้นไม้แทน ลูกศรรุนแรงจนลำต้นแหกเป็นสองท่อน

จบตอน

