---
title: 'บทที่ 6 ตอนที่ 14 "คำปฏิญาณตนของนัตสึกิ สุบารุ"'
description: "คำปฏิญาณตนของนัตสึกิ สุบารุ"
date: 2023-04-15
image: "@assets/blog/wn6-45.webp"
imageAlt: webnovel arc6
categories: [Arc 6]
author: admin
hideToc: true
tags: [rezeroarc6]
---

สุบารุท้วมท้นไปด้วยความสิ้นหวัง เขามองว่าตัวเองไม่สมควรได้รับรอยยิ้มของเบียทริซ ความเชื่อใจของยุลิอุสและการให้อภัยของเอคิดน่า เขาอยากตาย เขามันไร้ค่า เขาเป็นแค่ขยะ เขาอยากจะหายไป

จังหวะนั้นแม่มดริษยาก็จู่โจมหอคอย เงาดำที่จะกลืนกินเขากล่าวคำบอกรักให้ฟังซ้ำๆ ส่วนสุบารุก็ภาวนาให้นางแม่มดฆ่าเขาทิ้ง ต่อให้ตายแล้วกลับมาเขาก็อยากให้นางแม่มดมาฆ่าเขาซ้ำเรื่อยๆ อยากให้ลบตัวตนของเขาให้หายไปเสีย ทำให้มันจบลงที

เอมิเลีย: พอแค่นั้นแหละ!

และตอนนั้นเองเสียงแห่งความหวังที่ไพเราะเหมือนกระดิ่งเงินก็ดังขึ้นมา

เวทน้ำแข็งของเอมิเลียเจาะทะลุเงาดำของแม่มดเข้ามา เธออาศัยช่องว่างนั้นคว้ามือสุบารุเอาไว้และพาเขาหนี แต่พอวิ่งมาสักพักความรู้สึกผิดก็ท่วมท้นจนสุบารุไม่อยากไปต่อ เขาบอกว่าทุกคนเป็นบ้าไปหมด ทำตัวไม่มีเหตุผล ทำไมถึงยังเชื่อใจเขาที่เป็น "นัตสึกิ สุบารุตัวปลอม"

เอมิเลียเริ่มเล่าประสบการณ์ 1 ปีกว่าที่ทั้งคู่มีร่วมกันมาเริ่มตั้งแต่เหตุการณ์ที่เธอและเขาเจอกันที่เมืองหลวง สุบารุไม่เข้าใจว่าเธอเล่าให้ฟังเพื่ออะไร และทำไม "นัตสึกิ สุบารุ" ที่เธอรู้จักถึงได้ต่างกับตัวเขาขนาดนี้ นี่เธอโกหกหรือเปล่า? คนอย่าง "นัตสึกิ สุบารุ" จะเป็นคนที่สุดยอดแบบนั้นได้ยังไง?

ตัวเขามันไร้ค่า หาใครมาแทนก็ได้ มันต้องมีคนที่แข็งแกร่งกว่าเขาหรือฉลาดกว่าเขาที่สมควรพึ่งพามากกว่า

เอมิเลีย: ฉันชื่อเอมิเลีย แค่เอมิเลียเฉยๆ

สุบารุ: หา?

เอมิเลีย: มีอีกหลายอย่างที่ฉันอยากคุยกับนาย แต่ตอนนี้ฉันอยากได้ยินแค่เรื่องเดียว ....ยุลิอุส เบียทริซ เอคิดน่าและตัวฉันที่อยากปกป้องนายสุดชีวิต ฉันไม่อยากให้นายตาย... เพราะงั้นบอกฉันที--- ว่านายคือใครถึงทำให้พวกเราคิดอย่างนั้น?

เอมิเลีย: ได้โปรด--- ขอฉันฟังชื่อของนายเถอะนะ

เธอไม่ได้ปฏิเสธตัวตนของเขาว่าเป็นของปลอม แต่เธออยากได้คำยืนยันถึงตัวตนของเขา

ทำไมกันล่ะ? ทำไมคนอย่างนัตสึกิ สุบารุถึงถูกพามาที่หอคอยนี้? ผู้คนเหล่านี้คาดหวังอะไรจากคนไม่ได้ความอย่างเขา?

เอมิเลีย: นายอาจจะพูดถูกนะที่ว่ามีคนที่เก่งและฉลาดกว่าสุบารุอยู่ แต่ไม่ว่าเมื่อไหร่ฉันก็ยังอยากอยู่เคียงข้างสุบารุ เพราะเชื่อใจสุบารุ ฉันถึงได้พึ่งพาเขา ---แทนที่จะถูกคนแปลกหน้าที่เก่งๆมาช่วย.... ฉันมีความสุขกว่าอีกที่ได้คนที่ชอบมาช่วยไว้

พอเห็นเอมิเลียแก้มแดงเรื่อ เขาก็รู้สึกว่าเริ่มเข้าใจ "นัตสึกิ สุบารุ" มากขึ้น

"ฮะฮะ งี้นี่เอง [นัตสึกิ สุบารุ] นายเองก็ตกหลุมรักเธอคนนี้เหมือนกันสินะ? สาวสวยที่ดูสูงเกินเอื้อมขนาดนี้"

สุบารุ: ชื่อของชั้น...คือนัตสึกิ สุบารุ ---คนที่ยุลิอุสยอมเชื่อใจ เบียทริซเชื่อมั่น เอคิดน่ายกโทษให้ ถูกเอมิเลีย...ถูกเธอพึ่งพา ถ้าชายคนนั้นคือนัตสึกิ สุบารุ งั้นชั้นก็คือนัตสึกิ สุบารุเหมือนกัน!!!

ถึงจะไม่ไว้ใจเจ้าของชื่อนั้นเต็มร้อย แต่ตอนนี้มันเพียงพอแล้ว เขาขอปฎิญาณที่จะช่วยทุกคนอย่างที่ "นัตสึกิ สุบารุ" สามารถทำได้ และตอนที่เอมิเลียพยายามจะบอกอะไรบางอย่างนั้นเอง เงาดำของแม่มดก็เข้ามาล้อมทั้งคู่ไว้

จุดจบกำลังจะมาถึงทั้งสองที่โอบกอดกันอยู่ แต่สำหรับสุบารุมันคือ "จุดเริ่มต้น" โลกใบนี้จะถูกลืม เอมิเลียเองก็จะจดจำเรื่องนี้ไม่ได้ แต่นัตสึกิ สุบารุจะไม่มีวันลืมมัน

เงาดำกลืนทุกอย่างให้กลายเป็นศูนย์ แต่นี่คือจุดเริ่มต้นของศึกเพื่อจะฆ่านัตสึกิ สุบารุและเอาตัว "นัตสึกิ สุบารุ" คนเดิมกลับมา

Death Counts: 7
