---
title: 'บทที่ 7 ตอนที่ 46 "ความมุทะลุแบบเด็กน้อย"'
description: "ความมุทะลุแบบเด็กน้อย"
date: 2023-10-16
image: "@assets/blog/wn7-46.webp"
imageAlt: webnovel arc7 chapter46
categories: [Arc 7]
author: admin
hideToc: true
tags: [rezeroarc7]
---
ระหว่างที่ทาริตต้าออกไปดึงความสนใจ พวกสุบารุห้าคนที่เหลือก็ใช้จังหวะนั้นแอบหลบหนีไปตามตรอกของเมือง

สามคนที่ตัวหดลงหารองเท้าไซซ์เหมาะๆใส่ไม่ได้ จึงต้องเอาผ้ามาผูกถูไถไปก่อน

วินเซนต์อธิบายว่าวิชาวิวาห์ดวงวิญญาณคือการแบ่ง "โอโด" ที่เป็นรากฐานของตนเองให้แก่ผู้อื่น เป็นการเชื่อมต่อกันที่คล้ายกับความสัมพันธ์ระหว่างผู้ใช้ศาสตร์วิญญาณกับวิญญาณก็ว่าได้

วินเซนต์มองว่าวิชานี้มันบ้าบอคอแตกมากๆ โอโดคือดวงวิญญาณ คือรากฐานของตัวบุคคล มันจึงน่าแปลกที่ยอร์น่าสามารถฉีกแบ่งโอโดของตัวเองให้ผู้คนทั้งเมืองได้โดยที่ไม่รู้สึกอะไร

สุบารุลองนึกเทียบดูว่าถ้าเป็นเพื่อนในกลุ่มปัจจุบัน เขาจะกล้าแบ่งวิญญาณตัวเองให้ใครบ้าง อัลกับมีเดียมพอได้ แต่เขาไม่กล้าแบ่งให้วินเซนต์แน่ๆ

แล้ว "รุย" ล่ะ? ตลอดทริปนี้ เธอเป็นเด็กดี ไม่ทำตัวเป็นตัวถ่วงหรือส่งเสียงโวยวายเรียกศัตรูเลย

แต่ถ้าไม่มีเรมอยู่ สุบารุอาจจะทิ้งรุยให้ตายไปนานแล้ว เขาตัดสินใจไม่ได้ว่าไว้ใจเธอแค่ไหน

.
อัลมองว่าตัวการที่สั่งคนพวกนี้มาทำร้ายพวกเขาเป็นได้แค่ยอร์น่าเพียงคนเดียว

ถ้าเป็นแบบนั้นจริงคงมีแต่ต้องยอมทิ้งทั้งเกมเล่นซ่อนแอบกับโอลบาร์ตและการเจรจากับยอร์น่า แล้วจำใจหนีออกเมืองเคออสเฟลมมือเปล่า

สุบารุค้านว่ายังมีความเป็นไปได้ที่พวกชาวเมืองอาจจะแค่ยืมพลังมา แล้วทำแบบนี้ลับหลังยอร์น่าอยู่

เรื่องนั้นสามารถยืนยันได้ด้วยการจับตัวศัตรูตาไฟลุกสักคนหนึ่งมาถาม แต่โชคร้ายที่กำลังรบของพวกสุบารุเหลือแค่ทาริตต้าเพียงคนเดียว

สุบารุระดมสมองคิดย้อนไปตั้งแต่ตอนที่มาถึงเมืองเคออสเฟลม เพื่อหาหนทางแก้ไขวิกฤติ---

อัล: สารภาพตามตรง! "วิชาวิวาห์ดวงวิญญาณ" พี่สาวยอร์น่าเป็นศัตรูจริงไหม? คุณปู่โอลบาร์ตโกหกรึเปล่า? จะเรื่องไหนก็ไม่รู้ทั้งนั้นแหละโว้ย!

แต่แล้วตอนนั้นเอง อัลที่ปกติใจเย็นก็โวยวายขึ้นมาแล้วเตะกำแพงด้วยความหัวร้อน จากนั้นก็วิ่งเข้าไปหาวินเซนต์

อัล: ทำไงดี อาเบลจัง? แบบนี้ร่วมมือกันต่อไม่ไหวหรอกนะ ที่จริงแล้ว ตัวชั้นมีเรื่องอื่นที่สำคัญกว่าการช่วยอาเบลจังคืนสู่บัลลังก์อยู่ เพราะงั้น.....

วินเซนต์: แกต้องการอะไรก็ไม่เกี่ยวกับชั้น แต่มันก็พอมีวิธีการทดสอบอยู่

อัล: ทดสอบอะไรล่ะ?

วินเซนต์: ทดสอบว่าความถึกของพวกมันเป็นเพราะ "วิชาวิวาห์ดวงวิญญาณ" จริงหรือไม่ไงล่ะ

วินเซนต์ชี้นิ้วออกไปยังถนนที่มีชาวเมืองเคออสเฟลมเดินพลุกพล่านอยู่ ซึ่งไม่ใช่กลุ่มเดียวกับพวกที่เข้ามาโจมตีพวกเขา

วินเซนต์: สุ่มคนที่ผ่านไปผ่านมาสักคนมาทำร้ายดู เท่านี้เราก็จะรู้แล้วว่าวิชาวิวาห์ดวงวิญญาณของยอร์น่า มิชิกุเระส่งผลกับคนทั้งเมืองหรือไม่

.
สมองของสุบารุชาไปหมดทันทีที่ได้ยินข้อเสนอของวินเซนต์ เขาคิดว่าคงไม่มีใครบ้าพอจะทำเรื่องโหดร้ายแบบนั้นจริงๆ

แต่ว่าอัลนั้นกลับเห็นพ้องกับวิธีการของวินเซนต์อย่างเต็มที่ ทั้งสองถกกันอย่างขะมักเขม้นเพื่อเตรียมการสุ่มเลือกผู้โชคร้าย

สุบารุ: เรื่องแบบนั้นมัน---

วินเซนต์: ---ถ้าอยากปฏิเสธ จะให้ทำไงต่อ? เสนอทางเลือกอื่นมาสิ

สุบารุ: ......อึก มะ...ไม่เห็นต้องทำร้ายใครเลย มันควรจะมีทางเลือกอื่นอยู่.....

วินเซนต์: ถ้ามี ก็ว่ามาสิ หากเป็นความคิดที่ดีพอก็จะรับฟังไปพิจารณา ---แต่ว่า จะคาดหวังให้แกในตอนนี้คิดออกคงเป็นไปไม่ได้

สุบารุ: เรื่องนั้นน่ะ!

วินเซนต์: ---แกน่ะ กลัวการเสียสละเป็นพิเศษ

.
คำพูดของวินเซนต์ตอกย้ำความอ่อนหัดของสุบารุ เขากลัวการเสียสละ กลัวการทำให้คนอื่นบาดเจ็บและตาย ไม่ว่าจะเป็นมิตรหรือศัตรู

ถ้าหากไม่อยากให้มีคนเจ็บและคนตาย เขาก็ต้องมีพลังหรือปัญญาที่มากพอที่จะสร้างผลลัพธ์นั้นขึ้นมาได้ แต่สุบารุก็ขาดสิ่งนั้นไป จึงทำได้แค่ยึดถือในอุดมคติ

สุบารุ: ถ้าอย่างงั้น ชั้นขอเป็นคนที่เจ็บเองดีกว่า!

อัล: พี่น้อง!?

มีเดียม: สุบารุจิน!

สุบารุสัมผัสได้ว่าน้ำตากำลังจะไหลออกมา เขาเลยชิงวิ่งหนีออกจากตรอกไปยังถนนด้านนอก โดยไม่สนใจคำเรียกของเพื่อนสองคน

.
สุบารุ: มานี่สิ! ชั้นอยู่ตรงนี้!

สุบารุกางแขนออกแล้วยืนตะโกนกลางถนน ดึงดูดความสนใจของชาวเมืองที่สัญจรไปมา

ถ้าหากเขาเสียสละตัวเอง สุบารุก็จะสามารถได้ข้อมูลมาโดยที่ไม่มีใครอื่นต้องเจ็บตัว

แต่สุบารุดันรู้สึกละอายใจกับการกระทำชั่ววูบของตัวเองจนอยากเดินกลับไปในตรอก

ตอนนั้นเอง ก็มีคนแปลกหน้ามาแตะไหล่แล้วบอกให้รอก่อน คนที่เข้ามาทักเป็นเด็กชายผมสั้นสีขาววัยประมาณเดียวกันกับสุบารุในปัจจุบัน

เด็กชาย: ขอโทษนะ

สุบารุ: เอ๋?

แล้วอยู่ดีๆเด็กคนนั้นก็เขวี้ยงร่างของสุบารุปลิวขึ้นฟ้าไป ด้วยพละกำลังจากแขนข้างเดียว ที่ดวงตาข้างขวาของเด็กชายมีเปลวเพลิงลุกโชนอยู่ด้วย

.
สุบารุลอยขึ้นสู่กลางเวหา จากนั้นก็ร่วงหล่นลงมา เตรียมโหม่งพื้นโลกด้านล่างด้วยความเร็วสูง เขากำลังจะตายอีกครั้ง

สุบารุ: ว้ากกกกก!

มีเดียม: อัลจิน!

อัล: รู้แล้วล่ะน่า!

เขาได้ยินเสียงบางอย่างถูกฟัน ตามด้วยเสียงอะไรสักอย่างล้มต่อกันเป็นทอดๆ

อัลกับมีเดียมใช้เตนท์ของร้านค้าบริเวณนั้นเป็นเบาะรองสุบารุที่ร่วงลงมานั่นเอง

สุบารุเด้งลงไปกลิ้งกับพื้น แต่ก็รอดชีวิตมาได้ ส่วนอัลกับมีเดียมก็โดนเตนท์ที่ล้มกระแทกจนบาดเจ็บไปด้วย

เด็กชาย: เมื่อกี้นึกว่าจะจบซะแล้วเชียว....

ใบหน้าของเด็กชายผู้มีดวงตาลุกเป็นไฟบิดเบี้ยวด้วยความเจ็บปวด

สุบารุ: นายมัน....

เด็กชาย: มันจำเป็นต้องทำ เพราะว่านครแห่งนี้.... เพราะว่าพวกผมจะสูญเสียท่านหญิงไปไม่ได้เด็ดขาด

ตอนนั้นเองที่สุบารุพึ่งรู้ตัว ว่าใบหน้าของทุกคนที่ดวงตาลุกเป็นไฟ ล้วนแต่เป็นใบหน้าที่เจ็บปวดเหมือนเด็กชายคนนี้

.
เด็กชาย: ขอโทษด้วยนะ จะไม่ขอให้ยกโทษให้กันหรอก

เด็กชายผมขาวส่ายหน้าทิ้งความลังเลแล้วเดินเข้ามาหาเขาต่อ สุบารุพึ่งได้สังเกตว่าเด็กคนนี้มีเขาขนาดเล็กแบบแกะอยู่

เด็กชายเผ่ามนุษย์แกะเดินเข้าถึงตัวสุบารุ แล้วตวัดมือข้างหนึ่งใส่---

รุย: อู--!!

แต่แล้วเด็กสาวผมทองก็เข้ามาบังสุบารุไว้ เธอโดนตบกระเด็นออกไปไกล เลือดสาดกระเซ็นออกมา

จบตอน