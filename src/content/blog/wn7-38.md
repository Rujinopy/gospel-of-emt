---
title: 'บทที่ 7 ตอนที่ 38 "รางวัลสำหรับเมื่อแปดปีก่อน"'
description: "รางวัลสำหรับเมื่อแปดปีก่อน"
date: 2023-10-08
image: "@assets/blog/wn7-38.webp"
imageAlt: webnovel arc7 chapter38
categories: [Arc 7]
author: admin
hideToc: true
tags: [rezeroarc7]
---
สรุปแล้วแผนการดึงดูดความสนใจของยอร์น่า มิชิกุเระด้วยสโลแกน "อาเบลแม่งน่าโมโห" ก็คือการส่งข้อความลับผ่านสาวใช้ไปให้เธอว่า

"ผู้สมควรมีอำนาจที่แท้จริงต้องการจะคุยด้วยเป็นการส่วนตัวเพื่อที่จะก่อกบฏต่อจักรพรรดิองค์ปัจจุบันของวอลลาเคีย"

ที่จริงนัตสึมิไม่ได้โกหกด้วยซ้ำ เนื่องจาก "ผู้สมควรมีอำนาจที่แท้จริง = วินเซนต์(ตัวจริง)" และ "จักรพรรดิองค์ปัจจุบัน = คนร้ายที่โค่นบัลลังก์ของวินเซนต์"

แต่สุดท้ายเรื่องทั้งหมดก็ผิดแผนจนพาซวยแบบไม่ได้ตั้งใจ

.
คนแรกที่เดือดดาลขึ้นมาพอได้ทราบว่าพวกนัตสึมิคิดจะก่อกบฏต่อใต้เท้าก็คือ "คาฟม่า อิรูลุคซ์"

แต่แทนที่จะโฟกัสไปที่พวกนัตสึมิ คาฟม่าดูจะโมโหยอร์น่าที่ปล่อยให้พวกคิดก่อกบฏเข้าเฝ้าพร้อมกับใต้เท้ามากกว่า หรือไม่เขาก็อาจจะมองว่าพวกนัตสึมิอ่อนแอจนไม่นับเป็นภัย

ระหว่างที่คาฟม่ากับยอร์น่าหาเรื่องกันอยู่ นัตสึมิก็ครุ่นคิดว่าวินเซนต์ตัวปลอมกำลังคิดอะไรอยู่แล้วเผลอหลุดปากออกมา

นัตสึมิ: ฝ่ายนั้นคงไม่โง่พอที่จะยอมพูดออกมาล่ะนะ.....

วินเซนต์(?): นี่เจ้า ---ถ้ามีอะไรอยากจะพูด ก็พูดออกมาให้ได้ยินชัดๆ

นัตสึมิ: .....ดวงตาฉุนเฉียวน่าดูนะคะนั่น

คาฟม่า: หา!?

นัตสึมิ: อ๊ะ! มะ....ไม่ใช่ค่ะ! ไม่ใช่เลยค่า! เมื่อกี้แค่หลุดปากค่ะ!

.
นัตสึมิพยายามจะหาคำพูดแก้ตัวเพื่อแก้ไขสถานการณ์และกะจะถอยกลับไปตั้งหลักให้ได้ก่อน แล้วค่อยมาคุยกับเจ้าเมืองใหม่วันหลัง

ทว่า เขาก็เหลือบไปเห็นดวงตาของยอร์น่าที่จ้องมาด้วยท่าทีเบื่อหน่ายเสียก่อน

นั่นทำให้นัตสึมิรู้ตัวว่าถ้าหากเลือกถอยกลับตอนนี้ เขาอาจจะหมดโอกาสที่จะได้พูดคุยกับยอร์น่าอีกต่อไปแล้วก็ได้

วินเซนต์(?): ตอบให้ตรงกับที่ใจเจ้าคิด อยากจะพูดอะไรกับเราผู้นี้กันแน่?

นัตสึมิ: คือว่า ---อย่างที่ท่านยอร์น่าพูดไว้เลยค่ะ พวกดิฉันอยากจะขอประกาศสงครามต่อคุณค่ะ

.
วินเซนต์ตัวปลอมมีท่าทีใจเย็นเกินคาด เขายกมือห้ามไม่ให้คาฟม่ารีบลงมือด้วย ยอร์น่าเองก็หัวเราะชอบใจ

วินเซนต์: ที่นี่คือดินแดนแห่งหมาป่าดาบ ผู้ที่กล้าพอจะหมายปองศีรษะนี้เท่านั้นถึงจะเป็นประชาชนแห่งจักรวรรดิที่แท้จริง

นัตสึมิ: .....ขอบคุณสำหรับคำชมค่ะ

จนถึงตอนนี้ วินเซนต์ตัวปลอมยังคงตีบทบาทได้แนบเนียน จนขนาดนัตสึมิยังเริ่มสงสัยว่า "อาเบล" ที่อยู่กับเขาเป็นตัวจริงแน่หรือเปล่า

.
ยอร์น่า: อา~ ข้าน้อยช่างเป็นสตรีที่บาปหนายิ่งนักเจ้าค่ะ พอได้เห็นหนุ่มๆแย่งตัวข้าน้อยกันเช่นนี้ มันก็รุ่มร้อนไปหมด

คาฟม่า: พูดเหมือนเป็นเรื่องของคนอื่นไปได้..... ก่อนอื่นเลย ทางนั้นน่ะมีผู้หญิงอยู่เยอะกว่า เจ้ายังมีหน้าเรียกเป็น "หนุ่มๆ" ได้อีก

ยอร์น่า: ฟุฟุ

คาฟม่า: ใต้เท้า! ออกคำสั่งมาได้เลยขอรับ! จะให้ทำยังไงกับเจ้าพวกนั้น.....

โอลบาร์ต: คาฟม่าเอ๊ย เอ็งน่ะ พล่ามไม่หยุดมาตั้งแต่ตะกี้แล้ว ปล่อยให้ใต้เท้าท่านคิดไปแล้วเราอยู่เงียบๆ ไว้จะดีกว่าน้อ

บุคคลที่สามที่กล่าวแทรกขึ้นมาเป็นชายแก่ร่างเล็กที่เป็นหนึ่งในองครักษ์ของวินเซนต์ตัวปลอม

คาฟม่าให้ความเคารพชายแก่คนนี้อย่างชัดเจนและเรียกเขาว่า "ผู้เฒ่าโอลบาร์ต"

.
นัตสึมิเองก็จำได้ว่าเคยได้ยินชื่อนั้นมาก่อนที่ห้องประชุมในเมืองกัวราล

"โอลบาร์ต ดันคลูเคน" ฉายา [ผู้เฒ่าอำมหิต] แม่ทัพเทวะลำดับ 3 เป็นหนึ่งในองครักษ์ของวินเซนต์ตัวปลอมด้วยเช่นกัน

สรุปคือตอนนี้ฝ่ายศัตรูมีแม่ทัพเทวะแน่ๆแล้วสามคน อาราเคีย จิชาและโอลบาร์ต ในขณะที่ฝั่งวินเซนต์ยังมีแค่ศูนย์

.
ตอนที่รู้สึกว่าสถานการณ์กำลังตึงเครียดขึ้นเรื่อยๆ อยู่ๆอัลก็โพล่งถามขึ้นมา

อัล: ---คุณปู่ตรงนั้นน่ะ จำชั้นได้หรือเปล่า?

โอลบาร์ต: เจ้าว่าไงนะ?

นัตสึมิ: อัล อยู่ๆพูดอะไรน่ะ..... ตอนนี้เรายิ่งถูกสงสัยทุกการกระทำอยู่ไม่ใช่เหรอคะ?

อัล: ก็แปลกใจอยู่นะที่นัตสึมิจังยังพูดแบบผู้หญิงได้ในสถานการณ์แบบนี้ แต่ชั้นก็ไม่ได้ทักแบบไม่คิดหรอก ไม่สิ จะว่าทักแบบคิดก่อนก็ไม่เชิง..... เฮ้ คุณปู่! นี่ชั้นเอง ชั้นเองไง ชั้นเองไง!

นัตสึมิ: นั่นมันสูตรต้มตุ๋นแบบ "โอเระโอเระ" ไม่ใช่รึไง....?

โอลบาร์ต: ไม่ไหว ไอ้หนุ่มเอ๊ย ถึงข้าจะแก่แล้ว แต่ก็คงไม่มีทางลืมคนที่รูปลักษณ์แหกคอกอย่างเจ้าหรอก เรารู้จักกันแน่เรอะ ไอ้หนุ่ม?

อัล: ที่จริงเราก็ไม่ได้รู้จักกันมาก ครั้งก่อนชั้นยังไม่ได้สวมหมวกเหล็กด้วย แต่ก็ไม่มีแขนตั้งแต่ตอนนั้นแล้ว แถมเราได้คุยกันนิดหน่อยด้วยนะ

โอลบาร์ต: ชายแขนเดียวที่เคยคุยกับข้างั้นเรอะ....?

อัล: อืม ใช่ๆ ---คุณหนูอาราเคียก็อยู่ด้วยกัน

โอลบาร์ต: โอ้วว! เจ้าหนุ่มคนนั้นเองเรอะ! คนที่ช่วยอาราคิยึดเกาะกลับมา! จะว่าไปก็ดูคล้ายๆกันอยู่ คักคักคัก ยังไม่ตายหรอกรึเนี่ย

อัล: อื้ม ยังอยู่ดีๆ ดูเหมือนว่าดวงดาราจะโคจรวนกลับมาใหม่น่ะ

(อัลกำลังพูดถึงเหตุการณ์ในเล่ม EX5)

.
วินเซนต์ตัวปลอมรู้สึกติดใจขึ้นมาเรื่องที่อัลเป็นคนรู้จักของโอลบาร์ตจากเหตุการณ์ "เมื่อ 8 ปีก่อน"

โอลบาร์ตเลยเล่าว่าอัลกับอาราเคียเคยร่วมมือกันหยุดการก่อกบฏที่เกาะกินุนไฮฟ์

อัลจึงถือโอกาสนี้หน้าด้านทวง "รางวัล" จากจักรพรรดิสำหรับคุณงามความดีของเขาเมื่อ 8 ปีก่อน

วินเซนต์(?): เจ้าอยากได้อะไรล่ะ? ศีรษะของเราผู้นี้งั้นรึ?

อัลปฏิเสธว่าเขาไม่กล้าขอขนาดนั้น แต่หันไปให้สัญญาณกับนัตสึมิแทน

นัตสึมิ: จุดประสงค์ของพวกดิฉันคือการมอบจดหมายฉบับนี้ให้แก่ท่านยอร์น่าค่ะ ถ้าท่านอยากจะให้รางวัลกับสหายของดิฉัน ได้โปรดอนุญาตให้ทำเช่นนั้นด้วยเถอะค่ะ

วินเซนต์(?): จดหมายงั้นรึ?

นัตสึมิ: นี่เป็น "จดหมายรัก" จากนายท่านของพวกเรา.... ต่อท่านยอร์น่าค่ะ

.
วินเซนต์ปลอมไตร่ตรองสักครู่ จากนั้นก็อนุญาตให้พวกนัตสึมิมอบจบหมายต่อยอร์น่า

เรื่องเหมือนจะไปได้สวย จนกระทั่งจักรพรรดิปลอมชูนิ้วขึ้นมา 1 นิ้ว

วินเซนต์(?): ---แต่ว่า อย่างเดียวที่เราผู้นี้อนุญาตคือการมอบจดหมายเท่านั้น เข้าใจที่จะสื่อไหม?

นัตสึมิรีบหันไปถามยอร์น่าทันทีว่าหลังได้รับจดหมายแล้วเธอจะให้คำตอบได้เมื่อไหร่?

ยอร์น่า: ข้าน้อยเองก็เป็นผู้หญิงนะ.... ถ้ารีบเปิดจดหมายรักหลังได้รับทันทีมันจะดูไม่งามเจ้าค่ะ เพราะงั้น..... ข้าน้อยคงต้องขอเวลาอ่านจดหมายแล้วตอบกลับหลังจากที่แขกกลับไปแล้วเจ้าค่ะ

.
นัตสึมิเข้าใจสถานการณ์ทันที เขาเลยเรียกอัลกับมีเดียมให้เตรียมพร้อมรับศึกใหญ่หลังจากนี้

ว่าแล้วเขาก็เดินไปมอบจดหมายให้แก่ยอร์น่า จากนั้นก็หันกลับมาหาจักรพรรดิตัวปลอม

นัตสึมิ: ใต้เท้าเพคะ บัลลังก์ของท่านน่ะ พวกดิฉันจะขอรับไปเองค่ะ

คาฟม่า: กล้าดียังไงมาเห่าหอนใส่ใต้เท้า ไอ้พวกสารเลว!!

พอสิ้นคำท้าทายแบบโจ่งแจ้งของนัตสึมิ คาฟม่าก็เดือดดาลจนเข้ามาโจมตีทันที

เสื้อนอกของคาฟม่าระเบิดออกแล้วมีเถาวัลย์หนามจำนวนมากพุ่งเข้าไปโจมตีพวกนัตสึมิเหมือนฝูงงู

.
อัล: ---พูดได้ดี พี่น้อง

อัลกับมีเดียมชักอาวุธออกมาปัดป้องการโจมตีของเถาวัลย์หนามและดึงตัวนัตสึมิออกมาให้พ้นอันตรายได้ทันท่วงที

นัตสึมิ: อึก คุณมีเดียมล่ะ!?

มีเดียม: โอ้! รอดมาได้หวุดหวิดเลย! ถ้าไม่ได้ทำตามที่อัลจินบอกคงตายไปแล้ว!

คาฟม่าใช้เถาวัลย์โจมตียอร์น่าด้วยเช่นกัน แต่เธอก็ใช้พลังบางอย่างทำให้เถาวัลย์มาไม่ถึงตัวเองกับสาวใช้

นัตสึมิ: นี่คือการดวลว่าพวกดิฉันจะออกไปนอกปราสาทได้หรือเปล่า ---อัล คุณมีเดียม! ทางขวา!

อัล: รับทราบ!

มีเดียม: จัดไป!

ดาบมังกรน้ำเงินของอัลและดาบคู่ของมีเดียมผ่าเถาวัลย์ออกแล้วเปิดทางให้พวกเขาเผ่นออกไป

.
แต่ก้าววิ่งได้ไม่ทันไร นัตสึมิก็เกือบโดน "เข็ม" ขนาดเท่านิ้วโป้งเจาะกะโหลก โชคดีที่อัลดึงตัวกลับช่วยไว้ได้ทัน

นัตสึมิ: มีทั้งหนามทั้งเข็มเลย คนอะไรซ่อนของชวนตกใจไว้เยอะแบบนี้คะเนี่ย!?

อัล: นั่นน่ะคือ "เผ่ากรงขังแมลง"! พวกมันโจมตีด้วยการใช้แมลงที่อาศัยอยู่ในร่างน่ะ!

นัตสึมิ: มาจากตระกูลอาบุราเมะรึไงเนี่ย! (Reference เรื่องนารูโตะ)

นัตสึมิรู้ดีว่าการออกทางปกติจะเสียเวลาเกินไป พวกเขาเลยตัดสินใจว่าจะใช้ทางลัดกันเสียหน่อย

อัล: ทางขวา! เข่าขวา! ต้นคอ! ช่วงเอวสุดกาม!!

มีเดียม: ฮึบ! ย่าห์! ฮึ่ยย่าห์!

อัลช่วยแจ้งตำแหน่งโจมตีของเถาวัลย์ให้แก่มีเดียมล่วงหน้า ถึงจะมีผสมคำแปลกๆเล็กน้อย แต่มันก็ช่วยให้เธอสามารถตอบโต้ได้แม่นยำราวกับเห็นอนาคต

.
พอไปถึงหน้าต่าง มีเดียมก็ฟันกำแพงให้แหกออกเพื่อเปิดเป็นทางลัดสำหรับหลบหนีฉุกเฉินขึ้นมา

ที่เหลือก็แค่นัตสึมิวิ่งตามหลังพวกมีเดียมออกไป แต่ทว่า---

โอลบาร์ต: โทษทีน้อ แต่ข้าเองก็ต้องทำงานกับเขาเหมือนกัน

นัตสึมิ: อ่อก.....

อยู่ดีๆ โอลบาร์ตก็โผล่มาแทรกกลางระหว่างนัตสึมิกับมีเดียม แล้วใช้ฝ่ามือเปล่าๆกระซวกหน้าอกของทั้งคู่จนทะลุ

สติของนัตสึมิค่อยๆเลือนลางลงไป แต่แล้ว....

มีเดียม: นัตสึมิจัง! สบายมากหายห่วง!

นัตสึมิ: เอ๊ะ!?

พอรู้ตัวอีกที แผลที่หน้าอกกับเลือดก็หายไป ทั้งๆที่เขาแน่ใจว่าตัวเองโดนโอลบาร์ตล้วงเอาหัวใจออกไปแล้วเสียอีก

.
มีเดียมคว้าคอเสื้อของนัตสึมิแล้วพากันกระโจนออกกำแพงไปที่นอกปราสาท แต่ปัญหาใหม่ก็คือทั้งคู่ต้องดิ่งเวหาลงไปยังพื้นเบื้องล่าง

นัตสึมิก็เลยรีบคว้าแส้คู่ใจออกมา แล้วตวัดมันไปคล้องไว้กับหนึ่งในคานที่ติดไว้เต็มอาคารของนครแห่งนี้เหมือนใยแมงมุม

นัตสึมิ: อัลล่ะ..... กรี๊ด!?

อัล: โทษที!

อัลโดนตามออกมาเป็นคนสุดท้าย แต่ตอนนี้กลายเป็นว่าพวกเขาทั้งสามห้อยต่องแต่งอยู่ โดยที่แขนข้างเดียวของสุบารุต้องรับน้ำหนักราว 150 กิโลกรัม

สุดท้ายคานที่ห้อยอยู่ก็หักลงเพราะเถาวัลย์ที่ทะลักออกมาจากปราสาท ทำให้ทั้งสามต้องร่วงหล่นลงไปจากความสูงกว่า 20 เมตร

ใบหน้าของเอมิเลีย เบียทริซและเรมโผล่มาให้สุบารุเห็นตามลำดับ เขาทำใจไว้แล้วว่าไม่รอดแน่ๆ

แต่โชคก็ยังเข้าข้างที่พวกเขาร่วงลงไปที่หลังคาของคอกสัตว์ และมีกองฟางรองรับอยู่เบื้องล่าง

จบตอน