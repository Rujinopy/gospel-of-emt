---
title: 'บทที่ 7 ตอนที่ 1 "ศีลล้างบาป"'
description: "ศีลล้างบาป"
date: 2023-09-01
image: "@assets/blog/wn7-1.webp"
imageAlt: webnovel arc7 chapter1
categories: [Arc 7]
author: admin
hideToc: true
tags: [rezeroarc7]
---
หลังแม่มดริษยาบุกจู่โจมหอสังเกตการณ์เพลอาเดส เอมิเลียกับอนาสตาเซียรวมสมาชิกฝ่ายที่เหลืออยู่เพื่อประชุมหารือเร่งด่วน

เบียทริซและแรมสามารถสัมผัสได้ว่าสุบารุกับเรมยังมีชีวิตอยู่ แถมตำแหน่งที่ทั้งสองคนอยู่ยังเป็นทางตอนใต้แสนห่างไกล ซึ่งก็คือภายใน "จักรวรรดิวอลลาเคีย"

เบียทริซเล่าเสริมว่าซาเทล่าเป็นผู้เชี่ยวชาญเวทเงาระดับสูง เวทชามัคเดิมทีแล้วมีคุณสมบัติ "แยกส่วน" แต่ชามัคของซาเทล่าสามารถผ่าแยกมิติหรือพาวาร์ปได้เลย

เบียทริซอนุมานว่าแม่มดริษยาพยายามจะพาสุบารุไปที่ไหนสักแห่ง แต่เพราะวอลคานิก้าขัดไว้ก่อน พวกสุบารุเลยไปโผล่ผิดที่ผิดทาง

เนื่องจากการข้ามพรมแดนไปยังจักรวรรดิวอลลาเคียเป็นเรื่องยาก พวกเอมิเลียจึงตัดสินใจว่าจะนำเลือดมังกรกลับไปรักษาคนที่เมืองพริสเทล่า พาตัวบิชอป "รอย อัลฟาร์ด" ไปคุมขัง และหาหนทางคุ้มกันหอสังเกตการณ์เพลอาเดสนับแต่นี้ไปก่อน

เบียทริซย้ำเตือนว่าสุบารุจะอยู่ห่างจากเธอนานเกินไปไม่ได้ เพราะถ้าหากไม่มีเบียทริซช่วยดูดมานาออก มานาเสียที่สะสมในร่างอาจทำให้สุบารุตายจากอาการ "มานาเป็นพิษ" ได้

แรมปล่อยระเบิดทิ้งท้ายว่านอกจากสุบารุกับเรมแล้ว บิชอปบาปตะกละคนที่สาม "รุย อาร์เน็บ" เองก็ถูกวาร์ปไปกับสองคนนั้นด้วย

ตัดกลับไปทางสุบารุ กลายเป็นว่าเรมนั้นไม่มีความทรงจำสมัยก่อนอยู่เลย เธอจำสุบารุไม่ได้ แค่จำชื่อของตัวเองก็ยังไม่ได้เลยด้วยซ้ำ

ในมุมมองเรม สุบารุจึงเป็นแค่คนแปลกหน้าท่าทางน่าสงสัยที่อยู่ดีๆ ก็มาเคลมว่าเป็น "วีรบุรุษ" ของเธอเท่านั้น

เรมบีบคอสุบารุด้วยแรงมหาศาลจนสุบารุเกือบตายคามือเธอ แต่แล้วรุยที่สมองเอ๋อพูดจาเหมือนทารกก็มาช่วยขัดเรมไว้ก่อน

เรมที่พยายามลุกขาหมดเรี่ยวแรงไปกะทันหัน สุบารุอนุมานว่าน่าจะเป็นผลกระทบจากการที่แรมเปิดใช้โหมดเทพโอนิระหว่างที่เชื่อมต่อกับเรมด้วยสัมผัสเชื่อมของแฝดก่อนหน้านี้

สุบารุตั้งใจจะใช้ความรู้การเอาตัวรอดที่ร่ำเรียนมาจากอาจารย์คลินด์ตั้งจุดพักแรมใกล้แหล่งน้ำ เพราะหากรออยู่เฉยๆ ไม่นานพวกเพื่อนๆ ที่รู้ตำแหน่งของเขาผ่านเบียทริซก็จะตามมาช่วยเอง

สุบารุให้เรมที่ขาพิการชั่วคราวขึ้นขี่หลัง เรมถามว่าเขาจะเอายังไงกับรุย หลังสุบารุชั่งใจสักพัก เขาก็ตัดสินใจว่ารุยเป็นพวกชั่วช้าไม่ต่างจากพวกพี่ชายของเธอ

สุบารุเลยคิดจะทิ้งรุยไว้ ทว่า คำตอบนั้นทำให้เรมไม่พอใจ

เรม: ทำเป็นพูดจาสวยหรูหลอกให้เชื่อใจ แต่สุดท้ายก็ทิ้งเด็กผู้หญิงไว้ จะให้ฉันเชื่อใจคนแบบนั้นได้ยังไง? อย่ามาล้อเล่นกันนะ ---ปล่อย "กลิ่นชั่วร้าย" ออกมาจากตัวซะขนาดนี้ ยังหน้าด้านพอจะโกหกกันอีก!

สุบารุถูกเรมที่ขี่หลังอยู่ใช้แขนรัดคอจากด้านหลังจนหมดสติไป

สุบารุฟื้นขึ้นมาบนทุ่งหญ้าแห่งเดิม เขาพบว่าตัวเองยังไม่ตาย เพราะเรมและรุยไม่ได้อยู่ที่นั่นด้วยแล้ว

สุบารุพยายามตามร่องรอยที่น่าจะเกิดจากการที่เรมลากตัวรุยไปด้วยกัน เขาแกะรอยตามทั้งสองจนเข้าไปในป่าลึกที่อุมสมบูรณ์เหมือนป่าเขตร้อน

เรมที่ขาบกพร่องไม่น่าจะหนีไปได้ไกล สุบารุจึงพยายามตะโกนเรียกหาเธอ เขาตะโกนเรียกซ้ำแล้วซ้ำเล่าแต่ก็ไม่มีเสียงตอบรับ

ทันใดนั้นเองลูกศรขนาดใหญ่ก็ปักทะลุอกของสุบารุจนกระเด็นไปติดต้นไม้ใหญ่ด้านหลัง

ในป่าแห่งนี้มี "ศัตรู" อยู่ สุบารุพยายามเค้นเสียงเพื่อเตือนเรม แต่สติของเขาก็เลือนลางเพราะเสียเลือดมาก จนสุดท้ายก็เสียชีวิตลง

Death Counts: 1

จบตอน