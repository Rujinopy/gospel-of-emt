---
title: 'บทที่ 7 ตอนที่ 29 "จุดยืนของแต่ละคน"'
description: "จุดยืนของแต่ละคน"
date: 2023-09-29
image: "@assets/blog/wn7-29.webp"
imageAlt: webnovel arc7 chapter29
categories: [Arc 7]
author: admin
hideToc: true
tags: [rezeroarc7]
---
หลังวินเซนต์ไล่เรียงชื่อและฉายาของแม่ทัพเทวะแต่ละคนให้ฟังบรรยากาศในห้องประชุมก็เปลี่ยนไป

สุบารุก็สัมผัสได้ว่า "ถ้าเป็นอนิเมะ นี่คงเป็นฉากพีคที่เปิดเผยชื่อตัวละครสำคัญระดับหัวหน้า" ถึงแม้ว่าเขาจะแทบไม่รู้จักใครในนี้เลยก็ตาม

ฉายาของแม่ทัพแต่ละคนก็มีแต่พวกเดายากว่าจะเป็นแนวไหน มีก็แต่ "เจ้าแห่งอุปกรณ์เวท" กับ "แม่ทัพมังกรบิน" นี่แหละที่ฟังดูตรงตัวหน่อย

.
สุบารุที่ยังมีข้อกังขาอยู่ชูห้านิ้วขึ้นมาเพื่อถามวินเซนต์เพิ่มเติม

ถ้านี่คือศึกการแย่งชิงแม่ทัพเทวะมาเข้าฝ่ายตัวเอง นั่นแปลว่าฝ่ายที่รวบรวมแม่ทัพเทวะได้ "5 คน" ก่อนจะเป็นฝ่ายชนะ

ทว่า ฝ่ายศัตรูมีอาราเคียกับจิชาอยู่แน่ๆแล้วสองคน ส่วนฝ่ายวินเซนต์มีเพียง "กอซ" ที่คอนเฟิร์มได้ว่าอยู่ฝ่ายเดียวกัน แต่ชะตากรรมของกอซก็ยังบอกแน่ชัดไม่ได้ว่าเสียชีวิตไปหรือยัง

ถ้านับเลขแบบตรงๆ ก็สรุปอย่างง่ายๆได้ว่าฝ่ายศัตรูกำลังนำวินเซนต์อยู่ 2-0 แล้ว

.
สุบารุถามต่อว่าแล้วตอนนี้พวกแม่ทัพเทวะประจำการอยู่ที่เมืองหลวงหรือเปล่า?

วินเซนต์ พริสซิลล่าและซีคูร์เลยช่วยกันอธิบายเสริมถึงการจัดกำลังทัพในวอลลาเคีย

เนื่องจากว่าวอลลาเคียเป็นประเทศใหญ่ แม่ทัพเทวะเลยถูกส่งกระจายตัวไปประจำการตามเมืองต่างๆเพื่อที่จะได้รับมือสถานการณ์วุ่นวายได้ทันท่วงที

มันทำให้สุบารุนึกถึงรอสวาลขึ้นมา เพราะเจ้าตัวตลกก็เป็นมาร์เกรฟที่ได้รับหน้าที่ดูแลพื้นที่ฝั่งตะวันตกของประเทศเหมือนกัน

สุบารุ: พอมาคิดดูแล้วเจ้าหมอนั่นก็ถือเป็นชีทยูนิต(ตัวละครที่เก่งจนโกง)เหมือนกันนะ..... สงสัยจริงว่ารอสวาลจะเทียบฝีมือกับแม่ทัพเทวะได้ขนาดไหน

.
ข่าวดีที่สุบารุสรุปได้จากข้อมูลนี้ก็คือ แม่ทัพเทวะอาจจะไม่ได้ร่วมมือกันก่อกบฏทุกคน วินเซนต์เองก็ยืนยันว่าเรื่องนั้นเป็นไปได้

สุบารุ: ถ้าความเก่งของแม่ทัพเทวะเรียงกันตามอันดับจริง เราเน้นหาคนที่อันดับสูงไว้ไม่ดีกว่าเหรอ?

วินเซนต์: อา เป็นการประเมินที่ถูกต้องแล้ว

สุบารุ: ถ้างั้น เจ้าคนที่ฝีมือทัดเทียมกับไรน์ฮาร์ดนั่น ชื่อเซซิลุสใช่ไหมนะ? ถ้าได้คนๆนั้นมาไม่เท่ากับว่ารู้ผลเลยเหรอ? ....หรือว่าชั้นลืมเรื่องอะไรไป?

วินเซนต์: ....ก็จริงอยู่ถ้าได้ "เจ้าสิ่งนั้น" มาก็จะแก้ปัญหาด้านกำลังรบของทางนี้ได้ ....แต่มันก็มีปัญหาอยู่

สุบารุ: ปัญหาอะไร?

วินเซนต์: ---หมอนั่นน่ะมีชื่อเสียงที่ย่ำแย่มากน่ะสิ

.
สุบารุถึงกับไปไม่เป็นพอได้ยินเหตุผลนั้นเข้าไป วินเซนต์เลยอธิบายเสริมว่าเขามอบตำแหน่งแม่ทัพลำดับที่ 1 ให้เซซิลุสก็จริงอยู่ แต่ว่าเซซิลุสนั้นไม่ได้มีอำนาจสั่งการอะไรในกองทัพเลย

ที่วินเซนต์ทำแบบนี้ก็เพื่อป้องกันไม่ให้ทหารที่ทำเป็นแต่ฟันคนอย่างเซซิลุสมีอำนาจใช้มากเกินตัว

ซีคูร์อธิบายเสริมว่าถึงแม้เซซิลุสนั้นจะเป็นคนที่มีท่าทางเป็นมิตร แต่ทหารคนอื่นล้วนแต่เกรงกลัวเขากันทั้งนั้น

สำหรับคนทั่วไปเซซิลุสนั้นคือ "สัตว์ประหลาดที่ไม่อาจทำความเข้าใจได้"

เขาถึงเป็นแม่ทัพที่ไม่ได้เป็นที่นิยมชมชอบในหมู่ทหารและประชาชน แม้ว่าจะเป็นผู้ที่แข็งแกร่งที่สุดในประเทศก็ตาม

.
ด้วยเหตุนี้ ถ้าหากวินเซนต์เลือกพึ่งพาฝีมือเซซิลุส(ที่ชื่อเสียงแย่)คนเดียวเพื่อพลิกสถานการณ์แล้วแย่งบัลลังก์กลับมา

ความนิยมต่อตัววินเซนต์ในอนาคตก็จะเสื่อมเสียตามไปด้วยว่าเป็นจักรพรรดิขี้ขลาดที่มีดีแต่พึ่งพาสูตรโกง

วินเซนต์ก็เลยมองว่าไม่มีความจำเป็นต้องรีบไปเอาเซซิลุสมาเข้าพวก

สุบารุ: แต่ถึงชื่อเสียงจะแย่ยังไง ปล่อยคนแบบนั้นไว้จะดีเหรอ....?

วินเซนต์: นั่นก็เป็นปัญหาอยู่ เจ้าสิ่งนั้นน่ะสามารถเปลี่ยนทิศทางของสนามรบได้ด้วยตัวคนเดียว ต่อให้แม่ทัพเทวะอีก 8 คนช่วยกันขวางไว้ก็ไม่ได้การันตีว่าหัวของทางนี้จะไม่หลุดจากบ่า

.
สุบารุปวดหัวกับความวุ่นวายเกี่ยวกับตัวเซซิลุสที่เป็นทั้งระเบิดเวลาและหมากที่แย่ในด้านการเมืองในเวลาเดียวกัน

เขาอดคิดไม่ได้ว่าโชคดีขนาดไหนที่ไรน์ฮาร์ดมีทั้งความเทพและความเป็นที่นิยม การเลือกขอให้หมอนั่นช่วยไม่เคยทำให้มีปัญหาละเอียดอ่อนแบบนี้ตามมาเลย

สุบารุเริ่มคิดถึงตัวเลือกว่าถ้าเขาตะโกนขอความช่วยเหลือ ไรน์ฮาร์ดจะวิ่งข้ามประเทศมาช่วยเขาไหม? (ไรน์ฮาร์ดเอม่อนช่วยด้วย! 🤣)​

แต่ก็โดนพริสซิลล่าอ่านความคิดออกและปฏิเสธว่าเปล่าประโยชน์ไป เนื่องจากว่าไรน์ฮาร์ดไม่สามารถออกนอกประเทศได้จนกว่า "ผู้นำประเทศ" ของทางนี้จะอนุญาต

.
สุบารุยังมีคำถามเหลืออยู่ แต่เขาก็ถูกขัดจังหวะโดยฟล็อปที่เข้ามาแจ้งผลของการรักษาคนเจ็บ

ข่าวดีก็คือการรักษาดำเนินไปอย่างราบรื่น ไม่มีใครตายเพิ่มนอกจาก 7 คนที่พวกท็อดด์ฆ่าไป

วินเซนต์ถามว่า "ผู้ใช้เวทรักษา(เรม)" เป็นยังไงบ้าง? ฟล็อปเลยตอบว่าถ้าหมายถึง "คุณภรรยา" ล่ะก็เธอสบายดีแค่กำลังพักผ่อนอยู่

พออัลได้ยินฟล็อปพูดถึงภรรยา เขาก็หันมาทักสุบารุว่าไม่เห็นว่า "เอมิเลีย" อยู่ด้วยกันเลยนี่

สุบารุเลยตอบว่าสถานการณ์มันวุ่นวายจนต้องสร้างเรื่องปิดบังนิดหน่อย แต่ "ภรรยา" ที่ว่านี่ไม่ได้หมายถึงเอมิเลีย แต่เป็นเด็กสาวคนสำคัญที่เขาอยากพากลับบ้านให้ได้

.
หลังพริสซิลล่าล้อเลียนที่ฟล็อปเคลมว่าเขาเป็น "เพื่อนใหม่" ของวินเซนต์ ฟล็อปก็เปลี่ยนไปทำหน้าเศร้าโศก

สาเหตุก็คือเขายังไม่ได้เล่าข่าวร้ายให้ที่ประชุมฟังเลย ว่าแล้วฟล็อปก็เรียกทั้งสุบารุ วินเซนต์ คูนาและโฮลี่ขึ้นไปที่ชั้นบนด้วยกัน

ฟล็อปพาทั้งสี่ไปเยี่ยมอาการของ "มิเซลด้า" ที่บาดเจ็บสาหัสจากศึกที่ศาลากลาง

ร่างกายของเธอถูกเผา ถูกพายุพัดปลิว ถูกอาราเคียแทงทะลุเครื่องใน ---นอกจากนั้นขาขวาของเธอก็ขาดด้วนตั้งแต่ช่วงเข่าลงไปเสียแล้ว

มิเซลด้า: ก่อนอื่น ฉันต้องขอขอบคุณเรม ที่ยังมีชีวิตอยู่ได้ก็เพราะเธอ ปาฏิหาริย์ชัดๆ ....นายเองก็ยึดเมืองได้สำเร็จ ในฐานะหัวหน้าเผ่าชูดราค ฉันขอชมเชย นอกจากนี้ก็มีเรื่องอยากประกาศเกี่ยวกับศึกในภายภาคหน้าหน่อย

สุบารุ: ......

มิเซลด้า: ตำแหน่งหัวหน้าเผ่าชูดราคจะถูกส่งมอบต่อให้ "ทาริตต้า" น้องสาวของเรา ตัวฉันน่ะทำหน้าที่นั้นต่อไปไม่ได้อีกแล้ว

จบตอน