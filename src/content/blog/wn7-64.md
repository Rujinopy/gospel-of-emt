---
title: 'บทที่ 7 ตอนที่ 64 "วาจาสิทธิ์"'
description: "วาจาสิทธิ์"
date: 2023-11-09
image: "@assets/blog/wn7-64.webp"
imageAlt: webnovel arc7 chapter64
categories: [Arc 7]
author: admin
hideToc: true
tags: [rezeroarc7]
---
"วิชาหดร่าง" ของโอลบาร์ต ดันคลูเคน เป็นการแทรกแซงโอโดเพื่อบังคับให้ร่างกายเติบโตย้อนกลับ

ร่างกายของสิ่งมีชีวิตเป็นเพียงภาชนะของโอโด มันจึงเปลี่ยนแปลงไปตามสถานะของโอโดด้วย

โอลบาร์ตไม่รู้ว่าทำไมชิโนบิในอดีตถึงคิดค้นวิชานี้ขึ้นมา ตัวเขาเองไม่ค่อยเข้าใจหลักการด้วยซ้ำว่าทำไมจิตใจถึงย้อนวัยตามร่างกายไปด้วย

สิ่งเดียวที่โอลบาร์ตสนใจก็คือวิชานี้มันช่วยให้ฆ่าเหยื่อได้ง่ายขึ้นเท่านั้นเอง

.
มนุษย์กิ้งก่า: เวรเอ๊ย เฮงซวย ทำไมชั้นต้องมาเจออะไรแบบนี้ด้วย!

"หนวกหูน่า ไอ้โง่ ไม่มีใครอยากฟังแกบ่นหรอก"

หนุ่มผมยาว: บอกไปแล้วนี่ ว่าฉันเคยเป็นนักรบมาก่อน ใช้ดาบเก่งกว่าพวกแกแน่ๆ

"หนวกหูน่า ไอ้โง่ รู้แล้วว่าแค่โม้ แกเป็นแค่พวกต้มตุ๋น"

ไวซ์: บอกไปแล้วนี่ ว่าไม่คิดจะฝากชีวิตตัวเองไว้ในมือคนอื่นหรอก

"หนวกหูน่า เจ้าโง่ ตัวคนเดียวนายไม่รอดหรอก ดูสถานการณ์ให้ดีหน่อยสิ"

ความโกรธเคืองจากวนลูปซ้ำหลายรอบเริ่มก่อขึ้นในหัวของสุบารุ เพื่อที่จะฝ่าฟันลูปนี้ เขาจำเป็นต้องใช้ทุกอย่างที่มี

สุบารุ: ไวซ์ เอานี่ไป! มันจะเล็งโจมตีคนที่ถือดาบก่อน!

ไวซ์: อะ...ไอ้หนู...!

ในหมู่สหายทั้งสาม ไวซ์เป็นคนเดียวที่ตามทันสถานการณ์ที่สุบารุอยากจะสื่อ ดาบเล่มที่ไวซ์รับต่อมานี้ไม่ใช่อาวุธที่จะปราบกิลตีราล

แต่เป็น "เหยื่อล่อ" ที่จะต้องส่งสลับกันไปมาระหว่างผู้เข้าร่วมสปาร์ก้า ปัญหาคือจะทำยังไงต่อในสถานการณ์นี้

หนุ่มผมยาว: อะ...เอาดาบมา! ฉันจะสู้กับเจ้าทาสดาบเดรัจฉานเอง....

หากปล่อยเอาไว้ ไวซ์กับหนุ่มผมยาวก็จะมัวทะเลาะกันจนถูกเจ้าสิงโตฆ่าตายทั้งคู่ สุบารุจึงเดินหมากก้าวต่อไป

สุบารุ: เฮียอิน! ข้างหลังนาย!

เฮียอิน: ขะ...ข้างหลังเรอะ!?

มนุษย์กิ้งก่า "เฮียอิน" จอมขี้กลัวหันหลังไปดูตามเสียงเรียกสุบารุเลยเผลอสะบัดหางฟาดหนุ่มผมยาวจนล้มลง เขาจึงแย่งดาบของไวซ์ไม่สำเร็จ

สุบารุ: ก้มลง!

ไวซ์: ชิ!

ไวซ์ยอมก้มตามที่สุบารุบอก ดาบเลยกระเด็นหลุดมือเขา แล้วเฮียอินก็รับดาบได้พอดี นั่นทำให้กิลตีราลเปลี่ยนเป้าหมายมาเล็งเขาต่อ

เฮียอิน: ว้ากกกกก!!

ระหว่างที่เฮียอินวิ่งหนี สุบารุรีบวิ่งไปหา "คันโยก" ที่ขอบสนามประลอง เขากระโดดจับคันโยกแล้วใช้น้ำหนักตัวดึงมันลงได้สำเร็จ

.
นี่คือลูปแรกที่สุบารุได้ลองดึงคันโยกนี้ ผลลัพธ์ทำให้เกิดเสียงดังและการสั่นสะเทือน ให้ความรู้สึกคล้ายว่ากลไกบางอย่างที่อยู่ใต้สนามประลองกำลังทำงาน

จากนั้นก็มีรั้วเหล็กโผล่ขึ้นมาจากกลางสนาม แบ่งครึ่งลานประลองทรงกลมออกเป็นสองฝั่ง ถ้าหากใช้ให้ดีมันอาจจะสามารถขังแยกกิลตีราลไว้อีกฝั่งได้

ทว่า ในรอบนี้สุบารุกะพลาด รั้วเหล็กขังสุบารุไว้ในครึ่งเดียวกับที่เจ้าสิงโตอยู่ พร้อมกับหนุ่มผมยาวที่ดวงซวยถูกรั้วเสยจนนอนจุก

กิลตีราลที่เขมือบเฮียอินเข้าไปแล้วไม่รอช้า มันกระทืบศีรษะของหนุ่มผมยาวที่ล้มอยู่จนตายคาที่ต่อทันที

ทาสดาบเดรัจฉานพยายามหาทางข้ามฝั่งไปหาไวซ์ที่ถือดาบอยู่ในมือ แต่เมื่อทำไม่สำเร็จมันก็หันเหความสนใจกลับมาหาสุบารุที่ติดอยู่ฝั่งเดียวกันแทน

ไวซ์: ชวาร์ซ!!

สุบารุ: ――รอบต่อไป!

กรงเล็บของกิลตีราลฉีกร่างของสุบารุขาดเป็นสองท่อนทำให้เขาสิ้นใจโดยทันที

Death Counts: ??

.
สุบารุ: อิโดร่า! รั้วกั้นไม่อยู่หรอก! ดาบอยู่ไหน!?

อิโดร่า: ดึงไม่ออก! มันหนักเกิน! ทำยังไงก็ไม่ขยับเลย!

หนุ่มผมยาว "อิโดร่า" พยายามดึงดาบเล่มใหญ่ที่ปักอยู่บนพื้น ในระหว่างที่กิลตีราลกำลังพังรั้วโลหะเพื่อข้ามมายังฝั่งนี้

หลังวนลูปซ้ำมาหลายรอบ สุบารุพบว่ากิมมิคของลานประลองแห่งนี้ มีแค่คันโยกเปิดรั้วโลหะตรงกลางกับดาบสองเล่ม แต่ดูเหมือนว่าดาบเล่มใหญ่จะไม่เวิร์ค

อิโดร่า: หนุ่มน้อย! เอาไงดี!?

สุบารุ: อย่าไปกลัวมัน! นายเป็นผู้สืบทอดของคุณพ่อที่น่านับถือไม่ใช่เหรอ!?

อิโดร่า: ชะ...ใช่แล้ว! ฉันน่ะ ไม่ยอมปอดแหกหรอก!

อิโดร่าไม่ใช่นักรบอย่างที่โม้ เขาเป็นเพียงคนที่ติดหนี้จนหมดตัวเลยกลายเป็นทาสและถูกส่งมาที่เกาะนี้

แต่เดิมทีสาเหตุที่ติดหนี้ก็เพราะอิโดร่าต้องการปกป้องธุรกิจโรงโม่ที่เขารับช่วงต่อมาจากคุณพ่อ

.
ในลูปนี้ไวซ์กับเฮียอินตายไปก่อนแล้ว อิโดร่ากับสุบารุที่เหลืออยู่จึงพยายามช่วยกันออกแรงผลักดาบเล่มใหญ่ นี่ถือเป็นลูปแรกเลยที่อิโดร่าไม่ได้ทิ้งสุบารุ

กิลตีราล: โฮก!!

สุบารุ: อิโดร่า มันมาแล้ว!

อิโดร่า: รู้แล้วน่า!

เมื่อกิลตีราลพังรั้วข้ามฝั่งมาได้ ทั้งสองก็ยกดาบเล่มใหญ่ออกจากพื้นได้พอดี อิโดร่ากับสุบารุจึงช่วยกันประคองดาบใหญ่แล้วหันปลายไปทางเจ้าสิงโต

สุบารุ: ลุยเลย!!

อิโดร่า: โอ้วววว!!

อิโดร่าเหวี่ยงดาบเล็งไปทางใบหน้าของเจ้าสิงโต ถ้าหากฟันโดนอาจจะเพียงพอในการล้มมันได้

ทว่า กิลตีราลก็ตะปบเบี่ยงวิถีของดาบใหญ่ให้กระดอนกลับไปได้ง่ายๆ โมเมนตั้มของแรงปะทะส่งผลให้สุบารุกับอิโดร่ากระเด็นไปอัดกำแพงอย่างรุนแรง

เลือดและเศษเนื้อของมนุษย์สองคนสาดติดกำแพงสนามประลอง ปนกันจนแยกไม่ออก

สุบารุ: ....ต่อไป

Death Counts: ??

.
ไวซ์จำเป็นต้องลักขโมยเพราะเขาไม่มีอาหารกิน แถมยังชอบวางก้ามหยาบคายเผื่อหลีกเลี่ยงการถูกเพ่งเล็งจากคนอันตราย

ความสามารถเปลี่ยนสีเพื่อพลางตัวของเฮียอิน ทำให้เขาถูกเพื่อนหักหลังด้วยการหลอกใช้เป็นนกต่อจนตกเป็นทาส นั่นทำให้เฮียอินกลายเป็นคนขี้ขลาด

อิโดร่าถูกคนที่ไว้ใจหลอกใช้และยึดเอาธุรกิจครอบครัวไป การตกเป็นทาสทำให้เขาเริ่มปลูกฝังนิสัยหลอกลวงผู้อื่นให้แก่ตนเอง

สุบารุจะร่วมมือกับพรรคพวกสามคนนี้และฝ่าฟัน "สปาร์ก้า" ไปให้จงได้

"ต่อไป! ต่อไป ต่อ!! รอบต่อไป! รอบหน้านี่แหละ.... ต่อไป! ไปต่อรอบหน้า! ต่อ! รอบหน้า.... ――รอบหน้านี่แหละ รอบต่อปายยย!!"

ไวซ์ เฮียอิน อิโดร่า และสุบารุ ตายวนเวียนซ้ำแล้วซ้ำเล่าหาทางฝ่าฟันอุปสรรคไปไม่ได้เสียที

เซซิลุส: บัสซู มีอะไรอยากฝากไปบอกเพื่อนคนที่หลับอยู่ไหม?

สุบารุ: ――รอบต่อไป!!

แม้ว่าจะถูกเขี้ยวเล็บของสัตว์อสูรกระซวกซ้ำแล้วซ้ำเล่า นัตสึกิ สุบารุกลับไม่รู้สึกเลยสักนิดว่าเขาจะพ่ายแพ้ในศึกนี้

.
ถึงแม้ว่าวิชาหดร่างของโอลบาร์ตจะส่งผลต่อสภาพจิตใจ แต่ผู้ที่มีความมุ่งมั่นไม่แปรเปลี่ยนจะได้รับผลเพียงแค่ครึ่งเดียวเท่านั้น

เช่นเดียวกับจิตใจที่มุ่งมั่นไม่ยอมแพ้ของสุบารุในสถานการณ์ตอนนี้

สุบารุ: ต่อไป

การที่ร่างกายของสุบารุถูกย้อนเป็นวัยสิบขวบ ส่งผลให้จิตใจของเขาย้อนวัยกลับไปเป็น "เด็กหัวกะทิ" ในสมัยนั้นตามไปด้วย

สุบารุในวัยสิบขวบเป็นเด็กที่มีความมั่นใจในตัวเองสูง คิดว่าตัวเองทำได้ทุกอย่าง เขาเป็นหัวโจกของกลุ่มเด็กที่เพื่อนๆ ให้ความเคารพนับถือ

ผิดกับตอนโตเป็นวัยรุ่นที่ความมั่นใจของเขาหดหายไปหลังจากที่สุบารุไม่ได้เป็นเด็กที่เก่งไปทุกเรื่องเหมือนกับคุณพ่ออีกแล้ว

สุบารุ: ต่อไป

สรุปก็คือสุบารุที่ถูกย้อนวัย มีร่างกายอ่อนแอลง แต่กลับมีสภาพจิตใจที่แข็งแกร่งขึ้น เขากลับมาเป็น "เด็กหัวกะทิ" ที่ไม่เคยยอมแพ้และคิดว่าตัวเองเป็นจุดศูนย์กลางของโลก

[เพื่อนบ้าน: ――สมกับที่เป็นลูกของคนๆ นั้นจริงๆ นะ]

ประโยคนั้นเคยเป็น "วาจาสิทธิ์" ที่เกื้อหนุนสุบารุในวัยเด็ก มันมอบความเชื่อมั่นให้กับเขา ว่าตัวเขาสามารถทำได้ทุกอย่างเหมือนกับคุณพ่อ

สุบารุ: ต่อไป

นัตสึกิ สุบารุที่อยู่ในโหมดจิตใจกล้าแกร่งที่สุดตั้งแต่มาถึงต่างโลก กำลังก้าวไปเป็นผู้พิชิตแห่งเกาะกินุนไฮฟ์

.
กุสตาฟและเหล่าทาสดาบจดจ้องภาพอันน่าเหลือเชื่ออยู่บนที่นั่งผู้ชมของลานประลองอย่างเงียบงัน

สุบารุ: ไวซ์! อิโดร่า! แยกกันไปซ้ายขวา! เฮียอิน เข้าใจนะว่ากลัวแต่ห้ามหนีเด็ดขาด! หยิบดาบขึ้นมาล่อมันแล้วโยนต่อ!

เซซิลุส: ฮ่าฮ่าฮ่า! สุดยอดๆ! พยายามเต็มที่เลยนะครับเนี่ย บัสซู!

ผู้เข้าร่วมประลองทั้ง 4 หลอกล่อและหลบหลีกการโจมตีของทาสดาบเดรัจฉานได้หวุดหวิดแบบต่อเนื่อง ภายใต้การบัญชาสนามรบของเด็กน้อยสุบารุ

สุบารุ: เฮียอิน! โยนดาบให้ไวซ์ แล้วไปหาอิโดร่า!

เฮียอิน: บ้าเอ๊ย! ไม่เข้าใจ ไม่เข้าใจเลยโว้ย!!

ถึงปากจะบ่นแต่เฮียอินก็เขวี้ยงดาบเล่มเล็กในมือให้สหายแล้ววิ่งสี่ขาไปรวมตัวกับอิโดร่าตรงที่ดาบเล่มใหญ่ปักอยู่

สัตว์อสูรที่เปลี่ยนเป้าหมายกะทันหันมาหยุดอยู่บริเวณกลางสนาม แถมพวกพ้องของสุบารุก็เข้าประจำที่อย่างที่เขาหวังไว้พอดี

สุบารุ: ไวซ์ เตรียมพร้อม!! อิโดร่ากับเฮียอินด้วยนะ!

ไวซ์ชูดาบเล่มเล็กขึ้นมาประจันหน้ากับกิลตีราล เฮียอินและอิโดร่าช่วยกันดึงดาบใหญ่ ส่วนสุบารุก็รีบวิ่งไปสับคันโยกที่ขอบสนาม

.
สุบารุ: ไปเลย!!

ไวซ์กล้าหาญที่สุดในสามคน เขาจึงเหมาะรับหน้าที่ยืนประจันหน้าที่สุด ก่อนที่กิลตีราลจะทันเขมือบไวซ์ รั้วโลหะก็พุ่งเสยใต้คางของมันก่อน

เจ้าสิงโตที่นอนคอพาดรั้วโลหะพยายามจะตั้งตัวขึ้นมาใหม่ แต่สุบารุก็ไม่ปล่อยโอกาสนั้นพลาดไป เขาสั่งให้อิโดร่ากับเฮียอินช่วยกันแบกดาบใหญ่ไปซ้ำทันที

ชายทั้งสองฟันดาบใหญ่ใส่คอของกิลตีราลที่พาดรั้วโลหะอยู่ แล้วกดทับด้วยน้ำหนักตัวจนคมดาบเฉือนคอลงไปลึก

เฮียอิน: ตายซะ ตายซะตายไปซ้า!!

อิโดร่า: จบสิ้นสักที!!

กิลตีราล: โฮก!

ทว่า กิลตีราลยังไม่สิ้นท่าแค่นั้น มันใช้กรงเล็บขาที่ว่างหวดอิโดร่ากับเฮียอินจนกระเด็น สุบารุเลยรีบวิ่งไปกดทับน้ำหนักต่อ

เจ้าสิงโตพยายามจะตะปบสุบารุอีกคน แต่ไวซ์ก็รีบวิ่งเข้ามาปักดาบเสียบอุ้งเท้าของมันไว้ได้ก่อน อิโดร่ากับเฮียอินเองก็รีบลุกกลับมาสมทบเพื่อช่วยสุบารุกดดาบต่อ

.
ทันใดนั้นกิลตีราลก็สามารถสะบัดร่างเพื่อเขย่าพวกสุบารุให้ล้มลงกับพื้นได้ พวกเขาทั้งสี่ล้วนแต่ใช้พละกำลังไปหมดแล้ว ไม่เหลืออะไรมาเผด็จศึกเจ้าสิงโตเลย

สุบารุ: บ้าเอ๊ย....รอบต่อ....

ทันซ่า: ――ขอประธานอภัยนะคะ

ในชั่วพริบตาต่อมา เด็กสาวคนหนึ่งก็ร่วงลงมาจากฟ้า เธอเหยียบซ้ำไปที่ดาบใหญ่ที่ปักคาคอของสัตว์อสูร ส่งผลให้เจ้ากิลตีราลคอขาดกระเด็น

เด็กสาว "ทันซ่า" ยังคงสับสนว่าเธอมาอยู่ที่นี่ได้อย่างไร แต่กระนั้นเธอก็ช่วยเผด็จศึกเจ้าทาสดาบเดรัจฉานให้พวกสุบารุในฐานะสมาชิกคนที่ 5 ได้อย่างฉิวเฉียด

กุสตาฟ: ――พอแค่นั้นแหละ! ยินดีด้วยที่รอดชีวิตมาจาก "สปาร์ก้า" ได้!! ด้วยอำนาจของกระผม ขอยอมรับท่านทั้งหลายเป็นสมาชิกแห่งเกาะทาสดาบ!

ทาสดาบ 1: ทำได้ดีมาก!

ทาสดาบ 2: สุดยอดไปเลย!

ทาสดาบ 3: ไม่เลวเลยนี่ เจ้าเปี๊ยก!

หลังกุสตาฟประกาศว่าพวกสุบารุผ่านการทดสอบ เหล่าทาสดาบที่ชมแบบเงียบๆ อยู่นานก็ร่วมโห่ร้องยินดีกับผู้เข้าร่วมทั้ง 5

ทันซ่า: ขอโทษนะคะ นี่คุณคือ?

สุบารุ: ตอนนี้ขอให้เรียกชั้นว่า "นัตสึกิ ชวาร์ซ" ไปก่อน ยินดีที่ได้รู้จัก มีเรื่องอยากจะคุยอยู่เยอะเลย แต่ว่า....

ทันซ่า: แต่อะไรคะ?

สุบารุ: ....ขอพักก่อนก็แล้วกัน ...ถือว่าขอล่ะ อยากนอนสักหน่อย

หลังเหน็ดเหนื่อยมาอย่างยาวนาน ในที่สุดสุบารุก็จมลงสู่ห้วงนิทราด้วยการหงายหลังนอนกองบนลานประลอง

.
ตัดไปยังฝั่งที่นั่งคนดู กุสตาฟรู้สึกทึ่งที่เซซิลุสกล้าเอาชีวิตตัวเองเป็นเดิมพันว่าสุบารุกับทันซ่าจะไม่ไร้ประโยชน์อย่างแน่นอน แลกกับการที่กุสตาฟยอมอนุญาตให้ทั้งสองขึ้นฝั่ง

ในช่วงท้ายของการทดสอบ เซซิลุสเป็นคนไปพาตัวทันซ่ากลับมาช่วยพวกสุบารุเอง เพราะตามหลักแล้วเธอคือผู้เข้ารับการทดสอบคนที่ 5 ของกลุ่ม

หลังเถียงกับเซซิลุสเรื่องการแสดงความเคารพต่อจักรพรรดิวินเซนต์ กุสตาฟก็ชำเลืองมองไปยังเหล่าทาสดาบหน้าใหม่ที่กำลังถูกนำตัวไปรักษา

ในบรรดา 5 คน กุสตาฟประทับใจชวาร์ซ(สุบารุ)เป็นพิเศษ เขาสามารถประเมินทั้งสนามประลอง มิตรและศัตรูได้อย่างเฉียบขาดตลอดการทดสอบ

เซซิลุส: เห็นไหมล่ะ รู้สึกได้เลยว่ามหากาพย์สุดยิ่งใหญ่กำลังเริ่มขึ้นว่าไหม?

จบตอน