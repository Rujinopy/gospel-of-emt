---
title: 'บทที่ 7 ตอนที่ 17 "จิตมุ่งร้ายที่คืบคลานมาใกล้"'
description: "จิตมุ่งร้ายที่คืบคลานมาใกล้"
date: 2023-09-17
image: "@assets/blog/wn7-17.webp"
imageAlt: webnovel arc7 chapter17
categories: [Arc 7]
author: admin
hideToc: true
tags: [rezeroarc7]
---
สุบารุสับสนไปหมด เขารู้สึกอย่างกับว่าแค่ "กระพริบตา" เหตุการณ์ก็ย้อนกลับเลย เหมือนไม่ได้ตายเลยด้วยซ้ำ แต่ก็ตัดสินใจเชื่อในพลังว่าเขาโดนอะไรบางอย่างตายจริงๆ

"โรงเตี๊ยมที่ไป / ฟล็อปที่กำลังคุยด้วย / เสียงอึกทึกที่ถนนหลัก / กลิ่นแปลกๆ ในตรอก / เสียงดังที่ได้ยินจากไกลๆ" ถึงจะลองนึกย้อนดูแต่ก็ไม่มีอะไรที่สุบารุพอจะเชื่อมโยงให้เป็นสาเหตุการตายได้เลย

การตายครั้งนี้ทำให้เขานึกถึงตอนที่โดนชอล่าสอยหัวครั้งแรก แต่สิ่งที่ต่างออกไปก็คือเขาตายอยู่ในตรอก ไม่น่าจะถูกใครสอยจากระยะไกลได้

สุบารุไม่คิดว่าเป็นฝีมือฟล็อปเหมือนกัน เขาอยู่ตรงหน้าสุบารุก่อนรีเซ็ตเลย ฟล็อปไม่น่าใช่พวกเหนือมนุษย์ที่จะฆ่าเขาได้แบบไม่ทันเห็น แถมยังไม่มีแรงจูงใจอีกต่างหาก ถ้าอยากปล้นเงินก็ไม่ควรฆ่าสุบารุกลางเมืองแบบนี้

สุบารุลองถามเพื่อความแน่ใจว่าทำไมฟล็อปถึงใจดีกับพวกเขาจัง ทำไมถึงช่วยกันขนาดนี้ ฟล็อปตอบว่า "เพื่อแก้แค้นโลกใบนี้" สุบารุถึงกับ WTF

แต่ฟล็อปเล่าต่อว่าเขากับน้องโตมาในสถานเลี้ยงเด็กกำพร้า ผู้ใหญ่ที่นั่นกระทืบเด็กทุกวันจนเขากับน้องหนีออกมา ตั้งแต่นั้นมาพวกฟล็อปเลยตัดสินใจช่วยคนที่ตกที่นั่งลำบากเหมือนตัวเอง

สุบารุเลือกเชื่อใจฟล็อป เขาเลยเลือกอ้างว่าถนนที่กำลังจะเดินเข้าไปกันมีฮวงจุ้ยไม่ดี เขาขออ้อมไปทางถนนสายหลักที่คนชุกชุมแทน

แต่พอฟล็อปกำลังจะเดินนำทางเขาก็ทำหน้าตกใจมองมาทางสุบารุ แล้วทันใดนั้นเองสุบารุก็รู้สึกเหมือนมีใครบางคนมาจับหัวเขาจากด้านหลังอย่างรวดเร็ว สุบารุถูกดึงหัวให้เงยหน้าขึ้นจากนั้นก็ถูกปาดคอตาย

Death Counts: 4

.

ลูปต่อมาสุบารุเลือกอ้างว่ามีอาการชักต้องกลับไปจับมือเรมถึงจะหาย ทั้งสองมาถึงถนนใหญ่ที่มีผู้คน เขาเริ่มคิดว่าการกลับไปหาเรมทั้งๆที่ยังไม่รู้ว่าศัตรูเป็นใครมันจะดีเหรอ?

สุบารุเปลี่ยนใจไม่อยากกลับไปหาเรมทำเอาฟล็อปงงไปหมด เขาเริ่มคิดว่าหรือศัตรูจะเป็น "นักล่า" คนเดียวกันกับที่ฆ่าเขาในป่าแบดไฮม์

สุบารุคิดจะบอกฟล็อปว่าใครบางคนกำลังหมายเอาชีวิตเขาอยู่ แต่ตอนนั้นเองทั้งคู่ก็ได้ยินเสียงกรีดร้องของผู้คน จากนั้นก็ "ล้อ" ขนาดใหญ่พุ่งตรงมาทางทั้งสอง

สุบารุถูกรถลากมังกรชนกระเด็นต่อเนื่องไปไกล ปากฉีกฟันหัก ร่างกายเละยับเยิน เขานอนจมกองเลือดตายระหว่างที่ได้ยินเสียงผู้คนกรีดร้อง

Death Counts: 5

.

ลูปต่อมาสุบารุตัดสินใจพาฟล็อปวิ่งไปที่โรงเตี๊ยมที่จะจ้างคนคุ้มกันตามเป้าหมายดั้งเดิมทันที แล้วพอไปถึงสุบารุขอจ้างคนที่เก่งที่สุดของที่นั่น

เจ้าของร้านจึงแนะนำ "โลอัน" ชายขี้เมาวัยประมาณ 50 ที่กำลังก๊งเหล้าอยู่ ดูไม่น่าจะพึ่งพาได้

สุบารุยอมวางเงินทั้งหมดที่มีจ้างโลอันให้คุ้มกันเขานับจากนี้ไป โลอันเห็นเงินแล้วสร่างเมาทันที

เขารับเงินไปแต่พอกำลังจะถามชื่อนายจ้างคนใหม่นั้นเอง โลอันก็รู้สึกตัวว่ามีคนตามพวกสุบารุมาแล้วมองออกไปทางหน้าต่าง

พอโลอันสร่างเมาเขาก็ให้บรรยากาศเหมือนซามูไรที่แกร่งพอควร ที่เอวของเขาก็เหน็บดาบคาตานะที่สุบารุไม่ค่อยได้เห็นในโลกนี้อยู่ ดูเหมือนว่าโลอันจะใช้วิชา "ดาบเมา"

โลอันกับศัตรูข้างนอกยืนดูเชิงกันยังไม่ใครกล้าเปิด แต่อยู่ดีๆชายคนหนึ่งก็เดินเข้ามาในบาร์แล้วล้มลง ฟล็อปจึงรีบเข้ามาไปดูอาการ

สุบารุสังหรณ์ไม่ดีเลยรีบดึงเขาออกมา จากนั้นร่างกายของชายแปลกหน้าก็ระเบิดออกเพราะหินเวทที่ฝังอยู่ในตัว

ควันจากการระเบิดทำให้พวกทหารรับจ้างขี้เมาคนอื่นแสบตาจนพากันวิ่งออกนอกโรงเตี๊ยมไป แต่พอพวกทหารไปกรูกันที่ทางเข้าก็เกิดระเบิดครั้งที่สองที่แรงกว่ารอบแรกจนพวกนั้นตายเรียบ

โลอันสั่งให้สุบารุปิดปากปิดจมูกและก้มต่ำไว้ จากนั้นก็ขอให้เจ้าของร้านนำทางไปที่ประตูหลัง เจ้าของร้านเปิดประตูไม่ออก โลอันเลยฟันประตูทิ้งให้ด้วยวิชาคล้าย "อิไอ" จนทุกคนออกไปนอกร้านได้สำเร็จ

สุบารุรู้สึกไม่ดีเหมือนว่าทั้งหมดนี้มันเป็นไปตามแผนศัตรู แต่พอกำลังจะเตือนคนอื่น โลอันก็ถูกขยี้หัวตั้งแต่หน้าผากขึ้นไปจนเละกลายเป็นศพไปแล้ว

จากนั้นอะไรบางอย่างเจาะทะลุหน้าอกเจ้าของร้านจนเครื่องในกระจายดับดิ้นโดยไม่ทันร้องเป็นรายต่อไป

ชายผู้ใช้ผ้าพันปิดหน้าคนหนึ่งเดินตามออกมานอกร้าน ในมือของเขาคือขวานยาว อาวุธที่ใช้ฆ่าโลอันกับเจ้าของร้าน

คนร้ายตวัดขวานผ่าหัวฟล็อปจนสมองกระจายเป็นรายต่อไป สุบารุขาหมดแรงจนล้มลงตรงนั้นและฉี่แตก

สุบารุได้แต่ตะโกนถามว่า "ทำไมกัน!?" อย่างเปล่าประโยชน์ แต่อีกฝ่ายก็ตอบกลับมาว่า

"ใครจะไปยอมบอกแกกันล่ะ ถ้าปล่อยให้แกหนีไปได้อีกจะเป็นปัญหาจริงไหม?"

เสียงของอีกฝ่ายเป็นเสียงที่สุบารุเคยได้ยินมาก่อน แต่ยังไม่ทันจะนึกออกว่าเป็นใครกะโหลกของเขาก็โดนสับจนแยกเสียแล้ว

Death Counts: 6

จบตอน