---
title: 'บทที่ 7 ตอนที่ 52 "หัวใจรักมิอาจมอบให้กันได้"'
description: "หัวใจรักมิอาจมอบให้กันได้"
date: 2023-10-22
image: "@assets/blog/wn7-52.webp"
imageAlt: webnovel arc7 chapter52
categories: [Arc 7]
author: admin
hideToc: true
tags: [rezeroarc7]
---

สุบารุที่เป็นผู้ทำสัญญาวิญญาณรู้ดีกว่าแค่การส่งมานาให้คู่หูก็ทำได้ยากแล้ว

แต่นี่ยอร์น่าทั้งเชื่อมต่อโอโดกับบริวารเป็นร้อยคน แถมยังสามารถเชื่อมต่อกับสิ่งไม่มีชีวิตอย่างปราสาทหรือไปป์คิเซะรุของเธอได้ด้วย

โอลบาร์ต: ฮ่าฮ่า เป็นลูกเล่นที่ประหลาดเสียจริง ให้ตายสิ ต่อให้จะอายุยืนแค่ไหน เล่นเจอวิชาใหม่ผุดมาเป็นดอกเห็ดแบบนี้ก็ปวดหัวดีแท้น้อ

ยอร์น่า: นั่นแหละคือโลกที่เราอาศัยอยู่ รำพึงไปก็ไม่ได้อะไรเจ้าค่ะ เท่าที่ข้าน้อยทราบมา วิชาของผู้เฒ่าโอลบาร์ตเองก็ชวนปวดหัวพอกัน..... คงต้องกำจัดทิ้งเจ้าค่ะ

โอลบาร์ต: คั่กคั่กคั่ก! กำจัดข้าไม่ได้ง่ายๆแบบนั้นหรอ..... เหวอ!?

พอโอลบาร์ตกระโดดถอยหลังไปตั้งหลัก กระเบื้องที่เขาลงจอดกลับระเบิดออกต่อเนื่องกันตามการกระดิกนิ้วของยอร์น่า

พอโอลบาร์ตตีลังกาหลบหลีกออกไป ยอร์น่าก็ขนาบหลังเขาด้วยกลุ่มกระเบื้องหลังคาที่ยกตัวขึ้นมาเป็นคลื่นยักษ์

.
ทว่า โอลบาร์ตก็ถีบอากาศแล้วพุ่งตัวทะลุคลื่นกระเบื้องด้วย "วิชาเจาะผ่านดิน" มาได้อย่างชิวๆ

ต่างฝ่ายต่างยังไม่บาดเจ็บสักแผล แถมดูเหมือนว่าทั้งคู่ยังกั๊กฝีมือที่แท้จริงเอาไว้ เรียกว่าได้ว่า "เก้าแม่ทัพเทวะ" เป็นกลุ่มรวมพวกสัตว์ประหลาดอย่างแท้จริง

ยอร์น่า: เอาแต่หนีอย่างนั้น ผู้เฒ่าโอลบาร์ตคิดว่าจะทำให้จุดประสงค์ตัวเองลุล่วงได้งั้นหรือเจ้าคะ?

โอลบาร์ต: ไม่ไหวๆ ฟังแล้วปวดใจแท้ ลำดับ 7 ต่อกรกับลำดับ 3 ได้แบบนี้ คงเลี่ยงความพิโรธของใต้เท้าไม่ได้

ยอร์น่า: ถ้างั้นจะเอายังไงต่อดีล่ะเจ้าคะ?

โอลบาร์ต: นั่นสิน้อ เอาเหอะ ข้าก็ไม่ได้เอาแต่โดดไปโดดมามั่วๆหรอกน้อ....

ตอนนั้นเองดวงตาสีเหลืองที่ส่องประกายของโอลบาร์ตก็จดจ้องมาทางพวกสุบารุที่ยืนดูอยู่ไกลๆ ยอร์น่าจึงรีบพุ่งตัวเข้าประชิดชิโนบิเฒ่าเพื่อขัดขวางเขา

ยอร์น่า: ผู้เฒ่า!!

โอลบาร์ต: เพราะงี้แหละน้อ ไม่ว่าเจ้าจะก่อกบฏสักกี่ครั้งก็ไปไม่ถึงตัวใต้เท้าเสียที

ส้นรองเท้าของทั้งคู่เข้าปะทะกัน เกิดเป็นคลื่นปะทะรุนแรงที่ส่งร่างของทั้งคู่ให้กระเด็นไปยังทิศตรงข้ามกัน

.
โอลบาร์ตล้วงมือไปหยิบวัตถุทรงกลมสีดำออกมา 4 ก้อน แต่คราวนี้มันไม่ใช่อาหารสนาม แต่เป็นศิลามนตราอัคคีที่อัดเป็นก้อน

โอลบาร์ตโยนระเบิดก้อนสีดำขึ้นฟ้าเหมือนเล็งมั่วๆ แต่สุบารุเข้าใจทันทีว่าชิโนบิเฒ่าตั้งใจสุุ่มเล็งไปที่ประชาชนนครมารที่อยู่เบื้องล่าง

โอลบาร์ต: เท่าที่ได้ยินมา เจ้ากับพวกคนในเมืองนี้น่ะแกร่งน่าดู..... แต่จะแกร่งสู้คนจากหมู่บ้านข้าได้หรือเปล่านะ?

ยอร์น่า: ---ไอ้คนต่ำช้า! -​----ย่าาาาาาาาห์!

ยอร์น่ากระทืบเท้าแล้วตวัดไปป์เป็นวงสวิงแนวนอนเพื่อปล่อยกลุ่มควันออกมาเป็นแนวยาวตามเส้นที่ฟันไป

กลุ่มควันสีม่วงที่ปกคลุมน่านฟ้านครมารดักจับระเบิดที่กระจายออกไปได้ครบทุกลูก -​--หลังจากนั้นก็เกิดระเบิดต่อเนื่องที่ทำให้น่านฟ้าเหนือปราสาทสะเทือน

.
หนึ่งในลูกระเบิดอยู่ใกล้สุบารุจนเขาได้รับความเสียหายไปด้วย มันส่งผลให้เขาทั้งหัวหมุนและทิวทัศน์กลายเป็นสีแดงฉาน

รุย: อูอาอู!

รุยรีบเข้ามาดูอาการเขาด้วยความเป็นห่วง แต่แล้วสุบารุก็เหลือบไปเห็นโอลบาร์ตที่ลอบเข้าหลังยอร์น่าโดยอาศัยช่องโหว่ที่เธอพึ่งปัดระเบิดไปสุดแรง

ถ้าปล่อยไว้ ฝ่ามือของชิโนบิเฒ่าคงได้แทงทะลุหัวใจของยอร์น่าแแน่ๆ

สุบารุ: รุย--!

สุบารุรีบจับมือรุยแล้วชี้นิ้วไปทางพวกยอร์น่าเพื่อให้สัญญาณวาร์ป ในพริบตาต่อมาการเคลื่อนย้ายข้ามมิติก็เกิดขึ้น

สุบารุ: อะ.....

ตอนนั้นเองสุบารุก็สัมผัสได้ว่าของเหลวอุ่นๆบางอย่างสาดมาเปื้อนหน้าเขา พร้อมกับสัมผัสแปลกๆเหมือนว่าแขนของรุยเบาลง

โอลบาร์ต: ตะกี้มันอะไรกันน่ะ? พวกเจ้าควรจะยืนทำอะไรไม่ได้อยู่ตรงโน้นไม่ใช่หรือไงกันน้อ?

พอสุบารุหันไปตามเสียง เขาก็เห็นชิโนบิเฒ่าที่ฝ่ามือเปื้อนเลือดอยู่ข้างๆ สุบารุจึงรีบให้ส่งสัญญาณให้รุยวาร์ปหนี ทว่า---

สุบารุ: รุย....? -​--รุย! เราต้องรีบ.....

โอลบาร์ต: ไม่ไหวนา ขออะไรที่เป็นไปไม่ได้แบบนั้น ส่วนหัวไม่เหลือแล้วรู้ไหมน้อ?

สุบารุ: เอ๋?

.
ทัศนวิสัยของสุบารุยังคงแดงไปหมด เขามองเห็นไม่ชัดว่าเกินอะไรขึ้น และยังคงปฏิเสธที่จะทำความเข้าใจสิ่งที่โอลบาร์ตพูดออกมา

ยอร์น่า: กล้าดียังไง.... ถึงได้ทำแบบนั้นกันเจ้าคะ!!

ตอนนั้นเองยอร์น่าที่เดือดดาลกว่าทุกทีก็ตามเข้ามาโจมตีเพื่อขับไล่โอลบาร์ตออกไปให้ห่างจากสุบารุ

โอลบาร์ต: โอ้ น่ากลัวๆ แต่ว่าเจ้าน่ะควรจะรู้สึกขอบคุณจริงไหมน้อ ยัยหนูจิ้งจอก

ยอร์น่า: เรื่องอะไรกันเจ้าคะ!?

โอลบาร์ต: ถ้าไอ้หนูกับยัยหนูนั่นไม่เข้ามา เจ้าน่ะคงตายไปแล้วจริงไหมน้อ? เอาเหอะ ที่เหลือก็เป็นเรื่องของเวลาแล้ว

ก่อนหน้านี้สมองของสุบารุไม่ยอมประมวลสิ่งที่โอลบาร์ตพูด แต่ตอนนี้เขาเริ่มเข้าใจภาพรวมของเหตุการณ์ที่เกิดขึ้นแล้ว

---รุยตายไปแล้ว เธอตายเพราะทำตามคำสั่งของสุบารุ หัวของรุยขาดกระเด็นหลังเธอวาร์ปไปหาพวกโอลบาร์ตตามที่สุบารุสั่ง

.
ยอร์น่า: เจ้าหนู! เจ้าหนู มองมาทางข้าน้อยนี่เจ้าค่ะ!

ใบหน้าของยอร์น่าที่สุบารุพอแยกแยะออกด้วยทัศนวิสัยที่จำกัดนั้นเป็นใบหน้าที่กำลังเศร้าโศก เธอกำลังมองสุบารุด้วยสายตาที่เปี่ยมไปด้วยความเจ็บปวด

ตอนนั้นเองที่สุบารุได้เห็นใบหน้าที่เละยับเยินของตัวเขาเองผ่านภาพสะท้อนในดวงตาของยอร์น่า

ตาซ้ายของสุบารุเละยับเยินจนลูกตากลายเป็นสีแดง ส่วนตาขวาก็ทะลักออกมาจากเบ้าและห้อยต่องแต่งอยู่

ใบหน้าของสุบารุในตอนนี้ไม่ต่างอะไรจากซอมบี้ในหนังเกรด B เลย

.
ยอร์น่าประคองตัวไม่ให้สุบารุล้มลง ก่อนจะเอ่ยถามอะไรแปลกๆขึ้นมา

ยอร์น่า: เจ้าหนู..... จงรักข้าน้อยซะ เดี๋ยวนี้เลย

ถึงแม้ว่ายอร์น่าจะคนดีและเป็นสาวสวยในสายตาสุบารุ แต่คำขอที่ไม่ดูสถานการณ์ของเธอก็ทำให้เขาสับสน

ยอร์น่า: เจ้าหนู! ขอแค่ยอมรักข้าน้อย แล้วบาดแผลก็จะ....

โอลบาร์ต: คั่กคั่กคั่กคั่ก! เฮ้ยๆ ถามจริง พูดอะไรของเจ้ากันน้อ ยัยหนู ข้าก็ไม่ได้เชี่ยวชาญนักหรอกนะ แต่ความรักมันไม่ใช่จะได้มาง่ายๆ จริงไหมน้อ?

ยอร์น่า: หุบปากไป!

ยอร์น่าเมินโอลบาร์ตที่นินทาอยู่ข้างหลังแล้วโน้มหน้าลงมาประกบริมฝีปากของเธอกับสุบารุ

ยอร์น่า: ริมฝีปากของข้าน้อยน่ะไม่ถูกนะ เท่านี้ก็...

หลังจูบเสร็จ ยอร์น่าก็ส่งสายตาวิงวอนราวกับจะถามว่า "เท่านี้เจ้ารักข้าน้อยได้หรือยัง?"

ถ้าหากว่าสุบารุยอมรักยอร์น่าทุกอย่างก็จะง่ายลง เพราะความรักของบริวารคือแหล่งพลังของยอร์น่า มันคงจะเป็นเงื่อนไขในการเชื่อมต่อกันด้วย "วิชาวิวาห์ดวงวิญญาณ"

แต่ว่าสุบารุนั้น....

สุบารุ: มีคนที่ชอบ....อยู่แล้ว....

ที่อีกฝั่งของดวงตาสีแดงฉาน สุบารุเห็นใบหน้าของเด็กสาวผู้เป็นที่รักซึ่งอยู่ในที่ห่างไกล ยามที่ได้เห็นรอยยิ้มของเด็กสาว หัวใจของสุบารุก็เต้นแรงทุกที

---เพราะงั้นสุบารุถึงรักยอร์น่าไม่ได้

.
ยอร์น่าแสดงสีหน้าเจ็บปวดหลังได้รับคำปฏิเสธ แล้วสุบารุก็ได้ยินเสียงบ่นผิดของโอลบาร์ต ในวินาทีต่อมาทิวทัศน์ของสุบารุก็หมุนวน

เขาเห็นพื้น เห็นยอร์น่าที่คุกเข่าอยู่ โอลบาร์ตที่ยืนอยูุ่ใกล้ๆ ศพของรุยนอนอยู่ข้างๆ ---แล้วก็เห็นร่างของสุบารุตัวจ้อยที่ส่วนศีรษะขาดหายไปอยู่ด้วย

โอลบาร์ต: ไม่ไหวๆ การฆ่าเด็กนี่มันทำใจลำบากเสียจริงน้อ แต่เอาเถอะ มันก็ง่ายและเปลืองแรงน้อยดีนะว่าไหม?

ยอร์น่า: ผู้เฒ่า!!

สองแม่ทัพเข้าประจันหน้ากันต่อจนทั้งปราสาทสั่นไหว ศีรษะของสุบารุที่ร่วงหล่นจากหลังคาได้เห็นภาพนั้นเป็นฉากสุดท้าย

Death Count: 10

.
จิตของสุบารุถูกดึงเข้ามาใน "สวนแห่งเงา" พื้นที่ว่างเปล่าที่มืดสนิท ไร้พื้น ไร้ท้องฟ้า แต่ในที่แห่งนี้ สุบารุกลับได้ยินเสียงร่ำไห้ที่สะเทือนหัวใจเขา

[ซาเทลล่า: รักนะ]

คำบอกรักถูกเอ่ยขึ้นมา ปกติคำๆนี้จะแฝงด้วยอารมณ์ที่หลากหลาย เช่น ความยินดี ความโกรธ ความเศร้า หรือความสุข

[ซาเทลล่า: รักนะ รักนะ รักนะ รักนะ รักนะ รักนะ รักนะ รักนะ รักนะ รักนะ รักนะ รักนะ รักนะ รักนะ รักนะ รักนะ รักนะ รักนะ รักนะ]

แต่คำบอกรักในครั้งนี้กลับแฝงไปด้วยอารมณ์เพียงอย่างเดียว นั่นคือ "ความเศร้าโศก" เพราะงั้นเธอคนนั้นถึงได้สะอื้นไห้ไม่หยุด

[ซาเทลล่า: ---หายไปไหนกัน?]

.
โอลบาร์ต: เท่าที่ได้ยินมา เจ้ากับพวกคนในเมืองนี้น่ะแกร่งน่าดู..... แต่จะแกร่งสู้คนจากหมู่บ้านข้าได้หรือเปล่านะ?

ยอร์น่า: ---ไอ้คนต่ำช้า! -​----ย่าาาาาาาาห์!

สุบารุย้อนกลับมายังจุดเซฟตอนที่โอลบาร์ตเขวี้ยงระเบิดออกไป ซึ่งเป็นจังหวะที่ยอร์น่ากำลังตวัดไปป์คิเซะรุเพื่อสร้างควันไปสกัดกั้นพอดี

สุบารุรู้ดีว่ากำลังจะเกิดอะไรขึ้น ทว่า สมองที่กำลังสับสนของเขาคิดหาทางรับมือไม่ทันจนโดนดวงตาโดนระเบิดเละอีกครั้ง

เนื่องจากรอบนี้เขาเข้าใจดีว่าเกิดอะไรขึ้นกับดวงตาตัวเอง ความเจ็บปวดที่หลีกเลี่ยงไม่ได้จึงสะเทือนไปทั้งร่าง

สุบารุ: อะ...อะ....อ๊าาาาาาา!! อ้าาาาาากก!!

รุย: อูอาอู! อูอาอู~!

ทัศนวิสัยกลายเป็นสีแดงฉาน ใครบางคนเอามือมากดสุบารุไว้ ห้ามไม่เขาดิ้นพล่านไปมาด้วยความเจ็บปวด

ไม่อยากเจ็บปวด ใครก็ได้ช่วยที เจ็บเจ็บเจ็บเจ็บเจ็บเจ็บเจ็บเจ็บเจ็บเจ็บ

สุบารุได้ยินเสียงโอลบาร์ตกับยอร์น่าถกเถียงกัน แต่ว่าเขาก็เจ็บปวดเกินกว่าจะจับใจความได้ ความเจ็บปวดนี้ สีแดงฉานนี้ล้วนแต่ไม่ใช่ความผิดเขา

สุบารุ: ความผิดของพวกมัน....! พวกมัน...พวกมันนั่นแหละที่ผิด! ชั้นไม่ผิด! ชั้นไม่ผิดแท้ๆ ฮือออออ!

รุย: อู!!

โอลบาร์ต: เสียงเด็กร้องแงๆ นี่มันสุดจะทนแท้น้อ -​--น่ารำคาญ

ยอร์น่า: เดี๋ยว---!

โอลบาร์ตเขวี้ยงบางอย่างมาทางเขา รุยจึงเปลี่ยนจากการยึดแขนมากอดสุบารุไว้ แต่มันก็ไม่ช่วยอะไรเพราะสิ่งโอลบาร์ตโยนมามันระเบิดใส่พวกสุบารุเต็มๆ

Death Count: 11(?)

.
โอลบาร์ต: เท่าที่ได้ยินมา เจ้ากับพวกคนในเมืองนี้น่ะแกร่งน่าดู..... แต่จะแกร่งสู้คนจากหมู่บ้านข้าได้หรือเปล่านะ?

ยอร์น่า: ---ไอ้คนต่ำช้า! -​----ย่าาาาาาาาห์!

สุบารุ: เอ๋?

หลังความเจ็บปวดหายไป ทุกอย่างก็เกิดขึ้นใหม่อีกครั้ง สีสันกลับมายังดวงตา หูได้ยินเสียงลม และสัมผัสได้ถึงความอุ่นของเด็กสาวคนข้างๆ

---จากนั้นก็เกิดการระเบิดที่ชะโลมทัศนวิสัยของสุบารุเป็นสีแดงอีกครั้ง

สุบารุล้มนอนครวญครางด้วยความเจ็บปวด ตาซ้ายระเบิด ตาขวาทะลักออกเบ้า แก้วหูแตก น้ำหูน้ำตาไหล ฉี่ราด

ทำไมกัน? เมื่อกี้เขาตายใช่ไหม? ตายสิ ตายแน่ๆเพราะเขาเจ็บปวดขนาดนั้น

ในระหว่างที่หัวของสุบารุเต็มไปด้วยความสับสนวุ่นวาย สิ่งเดียวที่สุบารุมั่นใจได้ก็คือ---

"นี่มันไม่ใช่"

สุบารุ: อี้อัน....ไม่.... (นี่มันไม่....)​

รุย: อูอาอู! อาอู อู---!

สุบารุ: อั่ยอั่ย... อ๋องอั้น...(ไม่ใช่...ของชั้น)​

ไม่ใช่ไม่ใช่ไม่ใช่ไม่ใช่ไม่ใช่ไม่ใช่ไม่ใช่ไม่ใช่ไม่ใช่ไม่ใช่ไม่ใช่ไม่ใช่ไม่ใช่ไม่ใช่ไม่ใช่ไม่ใช่ไม่ใช่ไม่ใช่ไม่ใช่ไม่ใช่

สุบาร: อี้อัน.... (นี่มัน)

ก่อนที่ความเจ็บปวดจะอัดอั้นเต็มหัวเขา สุบารุจะต้องย้ำเตือนตัวเองถึงสาเหตุเขาต้องมาตกอยู่ในโลกแห่งความทรมานแห่งนี้ซ้ำแล้วซ้ำเล่า

สุบารุ: อั่ยอั่ย...! (ไม่ใช่)

นี่มันไม่ใช่ "ตายแล้วกลับมา" ของนัตสึกิ สุบารุ แต่เป็นบางอย่างที่ต่างออกไป

Death Count 12(?)

จบตอน
