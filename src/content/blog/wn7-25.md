---
title: 'บทที่ 7 ตอนที่ 25 "การพบเจออีกครั้งที่ดุเดือดเลือดพล่าน"'
description: "การพบเจออีกครั้งที่ดุเดือดเลือดพล่าน"
date: 2023-09-25
image: "@assets/blog/wn7-25.webp"
imageAlt: webnovel arc7 chapter25
categories: [Arc 7]
author: admin
hideToc: true
tags: [rezeroarc7]
---

พริสซิลล่ารู้ว่าสุบารุกำลังทำสีหน้าโง่เง่าด้วยความมึนงงโดยที่ไม่ต้องหันหลังมาดู กลับกันฝั่งอาราเคียนั้นรู้สึกตื้นตันที่ได้เห็นพริสซิลล่าอีกครั้งจนหลุดปากเรียกเจ้านายเก่ารัวๆ

อาราเคีย: ท่าน...หญิง.... ท่านหญิง.... ท่านหญิง.... ท่านหญิง....

พริสซิลล่า: หุบปาก

ขนาดสุบารุที่ไม่ค่อยรู้เรื่องก็เข้าใจว่าสองคนนี้รู้จักกัน แต่พออาราเคียพยายามเข้าใกล้เหมือนอยากเข้ามากอด พริสซิลล่าก็ตวัดดาบแสงแล้วสร้างกำแพงไฟขวางไว้

พริสซิลล่าผิดหวังในตัวอาราเคียที่ยังมองโลกแง่ดีว่าทั้งคู่จะกลับไปเป็นเหมือนแต่ก่อนได้ อาราเคียเลยเตรียมใจพร้อมสู้อีกครั้ง

แต่คราวนี้อาราเคียกระโดดข้ามกำแพงไฟแล้วเล็งเป้าหมายกลับไปที่ "วินเซนต์" ที่ยังคงยืนพิงระเบียงอยู่แทน

สุบารุเรียกพริสซิลล่าให้ช่วยวินเซนต์ แต่เธอก็ไม่ใส่ใจเลยสักนิด แถมหัวเสียที่สุบารุเรียกชื่อเธอแบบไม่ได้รับอนุญาตแทน

แต่แล้ววินเซนต์ก็เป็นคนแก้สถานการณ์เองด้วยการกระทืบพื้นให้ระเบียงที่เกือบพังอยู่แล้วให้ร่วงลงไปพร้อมกับอาราเคียที่พุ่งเข้ามาหา ส่วนเจ้าตัวก็รีบคว้าผ้าม่านเอาไว้

อาราเคีย: ลูกเล่นแบบเด็กๆ! ....ตายซะเถอะค่ะ ใต้เท้า!

แต่ทางอาราเคียก็เปลี่ยนช่วงล่างตั้งแต่เข่าลงมาให้กลายเป็นเปลวเพลิงแล้วใช้มันเป็นไอพ่นในการลอยตัวกลางอากาศ

จากนั้นก็เล็งไม้คทากลับไปหาวินเซนต์ที่ห้อยต่องแต่งอยู่บนผ้าม่าน

ตอนนั้นเองบุคคลที่สามก็แทรกตัวผ่านเสาหินมาตวัดดาบมังกรฟ้าใส่อาราเคียทีเผลอ จนเธอต้องรีบบล็อคเอาไว้แล้วและเสียโอกาสในการเก็บวินเซนต์ไป

อัล: ให้ตายสิ พี่น้อง นี่ไม่รู้เลยว่าเป็นนายจนกระทั่งได้ยินเสียงตะกี้นี่แหละ

สุบารุ: ....อัลเหรอ?

อัล: ว่าไง พี่น้อง ไม่คิดว่าจะได้เจอกันที่อีกฟากหนึ่งของชายแดนแบบนี้ ที่จริงก็อยากถามเรื่องแฟชั่นนั่นกับฉลองที่ได้เจอกันอยู่หรอกนะ....

(อนึ่ง สุบารุยังแต่งหญิงค้างไว้อยู่)

อัลหันไปทักทายอาราเคียด้วยความคิดถึงว่าเธอโตมาสวยอย่างที่คิดไว้ แต่ฝั่งอาราเคียกลับจำเขาไม่ได้ซะงั้น

อาราเคียดูจะแปลกใจที่อัลสามารถเบี่ยงเบนการโจมตีของเธอได้ แต่อัลก็บอกออกมาตรงๆว่าเขา "ไม่ได้ลองแค่ครั้งเดียว"

แปลว่าอัลใช้พลังไปแล้ว แถมแม้กระทั่งสุบารุก็ยังไม่รู้ตัวเลย

อัลทำการต่อสู้กับอาราเคียเพื่อปกป้องวินเซนต์ต่อ สุบารุสังเกตได้ว่าที่อาราเคียไม่ยอมใช้เวทใหญ่แบบก่อนหน้านี้ก็เพราะตอนนี้มีพริสซิลล่าอยู่ด้วย

สุบารุลองใช้สายตาอ้อนวอน แต่พริสซิลล่าที่รู้ว่าเขาคิดอะไรอยู่ก็ปฏิเสธ เรมเลยลองขอแบบสุภาพดูบ้าง

คราวนี้พริสซิลล่าดูจะพอใจและบอกให้จับตาดูความเปลี่ยนแปลงของสถานการณ์ไว้

อัลปัดคทาสามง่ามของอาราเคียที่ใช้ไอพ่นไฟบินวนไปวนมาได้แบบต่อเนื่อง แต่ทุกครั้งที่เขาประดาบ แรงสะเทือนก็ค่อยๆส่งผลจนอัลเคลื่อนไหวช้าลงอย่างชัดเจน

แต่จังหวะที่อาราเคียกำลังจะปิดฉากนั้นเอง อะไรบางอย่างก็ทำให้เธอเสียการทรงตัว พร้อมกันกับการตะโกนให้สัญญาณของวินเซนต์

อัลรีบตวัดดาบด้านไม่คมเข้าใส่อาราเคียที่ถูกขัดการเคลื่อนไหวกลางอากาศโดยทันที

แต่อาราเคียก็ยกแขนมาตั้งรับไว้ได้ แลกกับการที่ข้อศอกของเธอแตกจนกระดูกแทงทะลุเนื้อออกมาเลย

และในชั่วอึดใจต่อมา อัลก็โดนอาราเคียเตะก้านคอจนปลิวกระเด็นตกระเบียงไป

คนที่เข้ามาขวางอาราเคียต่อก็คือมิเซลด้าที่โดนเล่นงานไปคนแรกก่อนหน้านี้

เธอตวัดมีดเล่มใหญ่ในมือแบบไร้ปรานีไม่เหมือนอัลและกระหน่ำโจมตีอาราเคียแบบกะเอาชีวิต

อาราเคียปัดมีดทิ้งแล้วใช้คทาสามง่ามแทงสวนใส่ท้องมิเซลด้าทะลุไปถึงเครื่องใน แต่มิเซลด้าก็ใช้โอกาสนั้นกุมคทาของอาราเคียไว้แน่นไม่ยอมปล่อย

พริสซิลล่า: จงยินดีเสียเถอะ เด็กสาวโอนิ คำร้องขอของเจ้าทำให้ข้าพเจ้ายอมลงมือ

พริสซิลล่าย่นระยะห่างได้ในพริบตาแล้วไปโผล่ด้านหลังอาราเคียที่ไร้การป้องกัน

อาราเคียเลือกที่จะไม่ฝืนต่อต้านและรับคมดาบของอดีตนายหญิงเข้าไปเต็มๆหลัง

ทั้งอาราเคียและมิเซลด้าล้มกองตรงนั้นทั้งคู่ เรมรีบคลานเข้าไปหามิเซลด้าเพื่อทำการร่ายเวทรักษาโดยทันที

ส่วนสุบารุก็ช่วยดึงวินเซนต์ที่ห้อยอยู่บนผ้าม่านขึ้นมาและก่อนที่สุบารุจะทันได้ไปช่วยพยาบาลคนเจ็บ พริสซิลล่าก็เข้ามาทักทั้งคู่ก่อน

พริสซิลล่า: จะลุกไปไหนกัน เจ้าคนเขลา? คิดว่าใครกันที่คุมที่นี่ไว้หมดแล้ว?

วินเซนต์: เกรงว่าคนที่คุมสถานการณ์ไว้ได้จะเป็นเจ้านั่นแหละนะ "พริสก้า เบเนดิกต์"

พริสซิลล่า: น่าเสียดาย แต่พริสก้า เบเนดิกต์พ่ายแพ้และสิ้นชีพอย่างไร้ค่าไปแล้ว คนที่อยู่ในหลุมศพจะออกมาพูดอยู่ตรงหน้าเจ้าได้อย่างไร?

วินเซนต์: งั้นหรือ ถ้างั้นเจ้าคือใครและเรียกตัวเองด้วยนามอะไรกันล่ะ?

พริสซิลล่า: "พริสซิลล่า แบริเอล" นั่นแหละนามของข้าพเจ้า จำใส่กระโหลกไว้ให้ดีล่ะ "วินเซนต์ อาเบลลุกซ์"

สุบารุได้แต่นั่งอึ้งไม่เข้าใจเลยว่านี่คือการพบเจออีกครั้งของพี่ชายกับน้องสาวต่างแม่ที่ไม่ได้เจอกันมานานถึง 7 ปี

แต่ตอนนั้นเองก็มีเสียงของอีกคนที่ติดอยู่กับโคมไฟนอกระเบียงดังขึ้นมาทำลายบรรยากาศ

อัล: เฮ้ยยย ใครก็ได้ช่วยที จะหมดแรงอยู่แล้วเนี่ย

จบตอน