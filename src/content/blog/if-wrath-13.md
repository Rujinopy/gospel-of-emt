---
title: 'รูทโทสะพาร์ท 10 : ของกำนัล'
description: "รูทโทสะพาร์ท 10 : ของกำนัล"
date: 2018-06-13
image: "@assets/blog/if-wrath-13.webp"
imageAlt: "re zero IF-WRATH แปลไทย รูทโทสะพาร์ท 10 : ของกำนัล"
categories: [Oboberu]
author: admin
tags: [rezerowrathif]
hideToc: true
---
.
――หลังจากนั้นช่วงเวลาแห่งจุดจบก็มาเยี่ยมเยือน

ออตโต้: ขอขอบพระคุณจากใจจริงที่ให้เข้าพบในวันนี้

ชายหนุ่มผู้ถูกต้อนรับสู่ห้องโถงรับแขกในฐานะอาคันตุกะเข้าเผชิญหน้ากับ "ราชาผู้ล้างบาง" อย่างภาคภูมิ

ต่อหน้าบุคคลที่ฆ่าล้างและกุมจุดอ่อนของผู้คนมามากมาย ชายหนุ่มกลับรักษาความสงบเยือกเย็นไว้ได้

สุบารุ: ――ดูเหมือนว่าจะเป็นคนที่มีความมั่นใจขั้นสุดยอดไปเลยนะ อายุดูไม่ได้ห่างจากชั้นมากแท้ๆ

ออตโต้: .....อยู่ๆ ก็ได้รับคำชมเช่นนี้ เป็นเกียรติมากครับ

ชายหนุ่มร่างผอมในชุดสูทและเนคไทสีดำโค้งคำนับ ถึงหน้าตาจะดูอ่อนโยนแต่ดวงตาคู่นั้นกลับเต็มไปด้วยความมืดมน

รอยยิ้มที่ประดับบนใบหน้าน่าจะเป็นของปลอมและตัวเขาก็รู้ดีว่าถูกมองออก ไม่ใช่ว่าสะเพร่าไม่ใส่ใจ แต่เพราะเขาใจกล้าสุดๆ ช่างเป็นชายหนุ่มที่มีภาพลักษณ์ผสมปนเปกันไปหมด

สุบารุ: เอ่อ รู้สึกว่านายจะมา....

ออตโต้: ที่จริงแล้วในอนาคตอันใกล้นี้ ทางเราอยากจะมาทำธุรกิจขนาดใหญ่ในพื้นที่ ด้วยเหตุนี้เราจึงถือโอกาสมาทักทายทางองค์กรและมอบของกำนัลให้ก่อน

สุบารุ: อย่างงี้นี่เอง นั่นมันช่าง... เอาเถอะ ขอขอบคุณในความใส่ใจ

เด็กหนุ่มประทับใจในการผลักดันบทบาทอย่างไม่ลังเลของเขา

ออตโต้: ของบรรณาการจากทางเราครับ ――ได้ยินมาว่านายเหนือหัวต้องการสิ่งนี้

สุบารุ: เห

ชายหนุ่มส่งสัญญาณให้บริวารเปิดฝาของกล่องเครื่องบรรณาการออก ภายในนั้นมีศิลามนตราจำนวนมากบรรจุอยู่

ความบริสุทธิ์ของศิลาเหล่านั้นทำให้มานาในห้องรับแขกหนาแน่นขึ้นยิ่งกว่าเดิม ราชาผู้ล้างบางที่จดจ้องมันอยู่ถึงกับพึมพำออกมา

สุบารุ: ส่วนใหญ่เป็นสีอะไรน่ะ?

ออตโต้: .....?

เซซิลุส: ส่วนใหญ่เหมือนจะเป็นสีแดงกับสีฟ้านะครับ แต่ด้านในก็เห็นมีสีเหลืองกับสีเขียวอยู่ด้วย.... ดูท่าว่าจะมีครบครันทุกสีเลย แหม~ ใจกว้างจังเลยนะครับเนี่ย

คำถามประหลาดนั้นทำให้ชายหนุ่มแสดงความลังเลออกมาเป็นครั้งแรก เซซิลุสที่ยืนอยู่ข้างราชาจึงเป็นคนตอบให้แทน พอได้ยินดังนั้นราชาก็พยักหน้าขึงขัง

สุบารุ: งั้นเหรอ เรื่องนั้นต้องขอขอบคุณด้วย น้ำใจครั้งนี้เองก็จะขอน้อมรับไว้นะ เอ่อ....

ออตโต้: เป็นสินน้ำใจจาก "รัสเซล เฟโล่" ครับ


สุบารุ : อื้ม เข้าใจละ เอ่อ... ของจากรัสเซล เฟโล่สินะ รับทราบแล้ว ถ้าหากว่าเจอปัญหาอะไรเข้าก็.....

ทันใดนั้นชายหนุ่มผู้ส่งสารก็ยื่นมือออกมาเพื่อขัดจังหวะการพูดของราชาผู้ล้างบาง

เสียงพึมพำของเหล่าทหารยามที่แตกตื่นดังไปทั่วห้อง พวกเขาลุ้นระทึกว่าราชาจะให้คำสั่งอะไร

แต่ในสถานการณ์นี้เซซิลุส ฮาริเบล และชายหนุ่มต้นเรื่องกลับยังรักษาความสงบเยือกเย็นอยู่ได้

ออตโต้: โปรดรอก่อนครับ ที่จริงแล้ว ของกำนัลไม่ได้มีแค่นี้ครับ

สุบารุ: เห ถ้างั้นก็ยิ่งน่ายินดีเลย

คำตอบของราชาทำให้บรรยากาศตึงเครียดเบาบางลงเล็กน้อย จากนั้นชายหนุ่มก็พยักหน้าแล้วกล่าวต่อ

ออตโต้: นี่คือการตอบโต้จากราชอาณาจักรลูกุนิก้าต่อความโหดร้ายของราชาผู้ล้างบางครับ

ทันใดนั้นเองห้องโถงรับแขกที่หรูหราของปราสาทเวทมนตร์แพนเดโมเนี่ยมก็ถูกประกายแสงสีขาวเข้าปกคลุมและกลืนกิน ทุกอย่างในห้องถูกชำระล้างกลายเป็นฝุ่นสีขาว

นักรบผู้มากฝีมือและมีชื่อเสียงกว่า 18 คนเองก็แหลกสลายไปโดยไม่ทันได้ต่อต้าน

เหล่านักรบพวกนั้นคงไม่เชื่อหูตัวเองถ้าหากได้ยินว่าพวกเขาถูกลบล้างหายไปจาก "การแกว่งดาบเพียงทีเดียว" แม้กระทั่งฐานทัพขององค์กรเองก็พังทลายตามไปด้วย

หลังกระทำความชั่วมามากมาย ในที่สุด "ราชาผู้ล้างบาง" ก็ถูกโลกทั้งใบนับเป็นศัตรู และเพื่อที่จะกำราบตัวตนนั้น ทางประเทศมิตรมังกรจึงได้ส่งเขาผู้นั้นมา

ไรน์ฮาร์ด: ――จากตระกูล "นักดาบเทวา" ไรน์ฮาร์ด วาน แอสเทรอา

อาวุธไร้ตรรกะของพระเจ้าที่จะทำให้ทุกความพยายามที่จะต่อต้านล้วนเปล่าประโยชน์ได้มาถึงที่แห่งนี้แล้ว

.
ภาพประกอบวาดโดยคุณ てこめ/yowaiko