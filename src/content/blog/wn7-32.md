---
title: 'บทที่ 7 ตอนที่ 32 "หนทางเดินหน้าต่อ"'
description: "หนทางเดินหน้าต่อ"
date: 2023-10-02
image: "@assets/blog/wn7-32.webp"
imageAlt: webnovel arc7 chapter32
categories: [Arc 7]
author: admin
hideToc: true
tags: [rezeroarc7]
---
อัลพาสุบารุกลับมาที่ห้องประชุมและโดนพริสซิลล่าด่าข้อหามาช้า พอพริสซิลล่าเห็นหน้าผากของสุบารุมีรอยแดงเธอก็ถามว่า "เอาหัวไปโขกกำแพงมารึไง?"

สุบารุทึ่งในความแม่นจนอดไม่ได้ที่จะทักท้วงว่าเธอมี "เนตรพันลี้" หรือยังไงกัน

ดูเหมือนว่าพริสซิลล่าตั้งใจรอให้สุบารุที่เป็น "นักกลยุทธ์" ของวินเซนต์กลับมาร่วมประชุมก่อนถึงจะสรุปประเด็นที่ถกเถียงกันได้

นอกจากพริสซิลล่ากับวินเซนต์ ในห้องประชุมก็ยังมีซีคูร์กับทาริตต้าที่กลายเป็นหัวหน้าเผ่าคนใหม่เข้าร่วมประชุม

พริสซิลล่าเอ่ยปากชมว่าสุบารุมีสีหน้าดูดีขึ้นกว่าตอนที่เธอเห็นครั้งสุดท้ายและเข้าใจทันทีว่า "ตัวตลกทั้งสองคน" คงไปปลอบใจกันมา

พริสซิลล่าเปิดประเด็นต่อว่าเรื่องที่คุยค้างกันไว้ก็คือว่าฝ่ายเธอจะให้การสนับสนุนพวกวินเซนต์ในระยะยาวหรือไม่นั้นขึ้นอยู่กับเงื่อนไขว่าพวกวินเซนต์จะสามารถหา "เก้าแม่ทัพเทวะ" มาเข้าพวกสักคนได้หรือเปล่า

ฟังดูเหมือนจะง่าย แต่วินเซนต์ก็มองว่านอกจาก "กอซ" ที่ไม่รู้เป็นตายร้ายดียังไงแล้ว เขาก็ไม่รู้ว่าแม่ทัพคนอื่นจะยอมเข้าพวกวินเซนต์ทั้งดูยังไงก็แพ้หรือเปล่า

ยิ่งถ้าพวกพริสซิลล่าจะไม่ยอมช่วยจนกว่าจะได้แม่ทัพมาสักคนด้วยแล้ว พริสซิลล่าไม่ยอมให้เอาตำแหน่งของผู้สนับสนุนของเธอ(เซรีน่า)ไปใช้ต่อรองเกณฑ์คนด้วย

.
ซีคูร์เสนอขึ้นมาว่าลองเข้าหาเซซิลุสเผื่อไว้ก่อนดีไหม ยังไงคนๆนั้นก็ไม่ใช่พวกที่คำนึงถึงความได้เปรียบเสียเปรียบในศึกสงครามตอนที่เลือกข้างอยู่แล้ว

สุบารุ: ถ้างั้นคำถามก็คือ "อยู่ที่ไหน" ล่ะนะ ปกติคนๆนั้น(เซซิลุส)เขาอาศัยอยู่ที่ไหนกันล่ะ?

วินเซนต์: เจ้านั่นน่ะอาศัยอยู่บ้านเดียวกันกับอาราเคียในนครหลวง

สุบารุ: เข้าใจล่ะ บ้านอาราเคีย--- เดี๋ยวนะ.... นี่นายจะบอกว่าคนที่ชื่อเซซิลุสกับอาราเคียเป็นคนรักกันหรืออะไรทำนองนั้นงั้นเหรอ?

วินเซนต์: เปล่าเลย อาราเคียแค่หาโอกาสฆ่าเซซิลุสอยู่ตลอด แต่ก็จะปล่อยให้เกิดความเสียหายต่อผู้คนรอบข้างตอนที่เธอพยายามฆ่าเจ้านั่นก็ไม่ได้ เลยสั่งให้เซซิลุสอยู่บ้านเดียวกันไปซะ

สุบารุ: .....เข้าใจล่ะ....มั้ง?

.
ด้วยเหตุนี้ ตัวเลือกการไปหาเซซิลุสที่อาศัยอยู่ในนครหลวงเลยต้องตัดออกไปก่อนเพราะเป็นภารกิจที่โหดหินเกินไปด้วยกำลังรบในปัจจุบัน

กระนั้นวินเซนต์ก็ยังบอกว่าเขายังมีไพ่ในมือเหลืออยู่อีกคน ซีคูร์ตามทันว่าเจ้านายของเขาคิดอะไรเลยรีบทักท้วงทันทีเนื่องจากคนๆนั้น "อันตราย" เกินไป

วินเซนต์: ไพ่ที่ชั้นเลือกก็คือ "ยอร์น่า มิชิกุเระ" แห่งนครมาร "เคออสเฟลม"

สุบารุเหลือบไปเห็นซีคูร์หน้าซีดหลังวินเซนต์กล่าวนามของแม่ทัพลำดับที่ 7 ออกมา เขาแปลกใจเพราะชื่ออีกฝ่ายฟังดูเหมือน "ชื่อผู้หญิง" แท้ๆ

ซีคูร์: เธอเป็นคนสวยครับ ไม่ใช่แค่ "เสือผู้หญิง" อย่างฉันแต่คนอื่นก็เห็นตรงกัน แต่ว่า แม่ทัพยอร์น่าเธอมีปัญหาเล็กน้อย..... ใช้คำว่าเล็กน้อยคงไม่ได้หรอกที่จริง

สุบารุ: แล้วปัญหาที่ว่าคือ?

ซีคูร์: ก่อกบฏน่ะครับ

สุบารุ & อัล: เอ๋!?

ซีคูร์: แม่ทัพระดับหนึ่ง ยอร์น่า มิชิกุเระเป็นกบฏที่พยายามจะโค่นบัลลังก์ของวินเซนต์ วอลลาเคียมาหลายครั้งแล้ว

สุบารุ: เอ็งปล่อยให้คนแบบนั้นมาเป็นแม่ทัพได้ไงวะเนี่ย!!

.
เมืองเคออสเฟลมนั้นตั้งอยู่ทางทิศตะวันออกเฉียงใต้ของเมืองกัวราลและอยู่ทางตอนใต้ของป่าแบดไฮม์

เมืองเคออสเฟลมขึ้นชื่อด้านความหลากหลายของเผ่าพันธุ์ที่อาศัยอยู่ จนมีความวุ่นวายเรียกได้ว่า "เคออส" สมชื่อ

ทีมเดินทางไปเมืองเคออสเฟลมถูกจัดตั้งขึ้นมาประกอบด้วย

1. วินเซนต์ อาเบลลุกซ์ (ผู้เจรจากับยอร์น่า)

2. นัตสึกิ สุบารุ (นักกลยุทธ์และ "หมากสำหรับต่อรอง")

3. ทาริตต้า (กำลังรบ 1 / ติดตามไปเพื่อพิสูจน์ตนเอง)

4. มีเดียม โอคอนเนล (กำลังรบ 2 / แนะนำโดยฟล็อป)

.
วินเซนต์ต้องการให้สุบารุไปเป็นหมากในการต่อรองเนื่องจากว่าแผนการยึดเมืองกัวราลเป็นฝีมือสุบารุ

วินเซนต์ปล่อยให้สุบารุงงและบอกว่าจะขยายความให้ฟัง
ทีหลังว่าสุบารุสำคัญกับการต่อรองยังไง

สุบารุ: ถ้าคิดว่าตัวชั้นมีประโยชน์ก็ใช้งานให้ดีเลยละกัน เพื่อเป็นการแลกเปลี่ยน....

วินเซนต์: เพื่อเป็นการเปลี่ยน?

สุบารุ: ชั้นจะช่วยให้แกได้บัลลังก์จักรพรรดิคืนมา แต่ว่าแกก็ต้องช่วยพาพวกเรากลับบ้านด้วย

วินเซนต์: ไม่จำเป็นต้องบอก ---ชั้นตั้งใจที่จะทำแบบนั้นอยู่แล้ว

จบตอน
