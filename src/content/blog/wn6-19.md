---
title: 'บทที่ 6 ตอนที่ 19 "เคาท์ 15"'
description: "เคาท์ 15"
date: 2023-04-20
image: "@assets/blog/wn6-61.webp"
imageAlt: webnovel arc6
categories: [Arc 6]
author: admin
hideToc: true
tags: [rezeroarc6]
---

กลับจุดเซฟมารอบนี้จุดมุ่งหมายของสุบารุชัดเจนกว่าเดิม เขาจะ "ช่วยทุกคนให้รอด" รวมถึงชอล่าด้วย ลูปนี้สุบารุตัดสินใจพาเบียทริซกับยุลิอุสมุ่งหน้าสู่ชั้น 2 อย่างรีบที่สุดเพื่อขัดขวางการรวมร่างของเรดกับรอย พอไปถึงพวกเขาก็เจอเรดกับรอยกำลังสู้กัน แต่เรดตบยับอยู่ฝ่ายเดียว

เรดซัดพวกสุบารุที่พยายามขัดขวางซะปลิวแล้วปล่อยให้รอยกินตัวเองเข้าไป จากนั้นเรดก็ยึดร่างกายของรอยมาและบังคับใช้สุริยุปราคาแปลงร่างเป็นตัวเขาเอง เรดที่ได้ความทรงจำของรอยมารู้สึกขยะแขยงในตัวสุบารุ

ยุลิอุสสร้างบาดแผลให้เรดได้ 1 แผลก่อนจะโดนฝ่ามือซัดกระเด็นไป เบียทริซงัดเวทระดับสูง "อุล ชามัค" ออกมาสวน แต่เรดกลับใช้ตะเกียบฟันหลุมดำที่เธอเสกขึ้นมาทิ้งได้ง่ายๆเหมือนฟันอากาศ และปิดฉากด้วยการฟันสะพายแล่งผ่าร่างสุบารุด้วยตะเกียบจากระยะไกล

ก่อนตายสุบารุชูนิ้วท้าทายเรดว่านี่คือ "เคาท์วัน (ยกที่ 1)"

ลูปต่อมาสุบารุพาเบียทริซไปช่วยแรมกับเอมิเลียรุมบิชอปไร เบียทริซพยายามอาศัยจังหวะที่ไรเผลอยิงเวทมีเนียใส่จากข้างหลัง แต่ไรกลับโดดข้ามมิติมาเล็งเบียทริซทันที สุบารุปกป้องเบียทริซจนเขาถูกจ้วงหน้าอก เป็นบาดแผลที่สาหัสถึงตาย

ไร: เยี่ยมไปเลยนะ คุณพี่ชาย จะไปต่อ "รอบหน้า" ทั้งอย่างนั้นสิน้า~?

สุบารุ: ไปตายซะ ไอ้โง่เอ๊ย

เคาท์ทู (ยกที่ 2)

อีกห้าลูปต่อมา สุบารุเลือกไปช่วยเมลี่ตะลุยฝูงสัตว์ปีศาจ ทั้งคู่ขี่อยู่บนหลังหนอนทรายยักษ์และใช้กลิ่นของสุบารุเป็นตัวล่อ แต่แล้วชอล่าที่กลายร่างเป็นแมงป่องก็รัวกระสุนมาสอยหนอนทรายยักษ์ที่ขี่อยู่จนเละ สุบารุร่วงลงไปกระแทกพื้นทรายเสียชีวิต เขาทำได้เพียงปกป้องเมลี่จนวินาทีสุดท้าย

เคาท์เซเว่น (ยกที่ 7)

อีกแปดลูปต่อมาสุบารุเอายุลิอุสมาช่วยเอมิเลียกับแรมรุมกระทืบบิชอปไร แต่พอไรรู้ตัวว่าเขาเสียเปรียบก็โดดข้ามมิติหนีไปทันที แผนการรุมสกรัมล้มเหลว แถมมิหนำซ้ำเรดที่ปล่อยทิ้งไว้ไม่มีคนไปสู้ก็มาฆ่าสุบารุถึงที่

เรดกำจัดเอมิเลีย แรมและยุลิอุสที่เข้ามาขวาง จากนั้นก็เตรียมปิดบัญชีกับสุบารุที่นอนแน่นิ่งเพราะรับดาเมจแทนเพื่อนๆ เบียทริซยืนขวางเพื่อปกป้องเขาจนวินาทีสุดท้าย ทั้งคู่ถูกเรดฆ่าตายในลูปนี้

เคาท์ฟิฟทีน (ยกที่ 15)

ตายต่อเนื่องไปถึง 15 ครั้ง แต่สุบารุก็ยังหาทางฝ่าฟัน 5 อุปสรรคไม่ได้ ทั้งร่างกายและจิตใจของเขาเหนื่อยล้าจนลุกไม่ขึ้น เบียทริซจึงสั่งให้เขาพักอยู่ที่ห้องสมุดคนเดียวไปก่อน สุบารุเรียกหา "นัตสึกิ สุบารุ" คนเก่า เขาอยากรู้ว่าตัวเองคนเดิมมีอะไรที่ตัวเองตอนนี้ขาดไป อยากให้สุบารุคนนั้นกลับมาสิงร่างเขา

ตอนนั้นเองสุบารุก็ลองเปิดใช้คอร์ ลีโอนิสดูตำแหน่งเพื่อนๆและเจอเข้ากับแสงริบหรี่ในห้องสมุดที่เขาไม่เคยสังเกตมาก่อน แสงนั้นบอกตำแหน่งของหนังสือคนตายที่มีชื่อ "นัตสึกิ สุบารุ (菜月・昴)" อยู่บนปก ชื่อถูกเขียนด้วยอักษรคันจิต่างจากหนังสือเล่มอื่น

Death counts: 10 (ของเก่า) + 15 (ตอนนี้) = 25
