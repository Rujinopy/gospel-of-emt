---
title: 'บทที่ 7 ตอนที่ 22 "แผนการยึดเมืองแบบไร้การหลั่งเลือด"'
description: "แผนการยึดเมืองแบบไร้การหลั่งเลือด"
date: 2023-09-22
image: "@assets/blog/wn7-22.webp"
imageAlt: webnovel arc7 chapter22
categories: [Arc 7]
author: admin
hideToc: true
tags: [rezeroarc7]
---

ตอนนี้ย้อนกลับมาเล่าช่วงวางแผนของทางสุบารุก่อนหน้าเหตุการณ์ในตอนที่ 21

สุบารุบอกวินเซนต์ว่าแผนการหาช่องโหว่เข้าเมืองของเขาไม่มีทางได้ผลเพราะว่าอีกฝ่ายมี "ท็อดด์" ที่มองเรื่องนั้นออกแน่ๆอยู่

ท็อดด์อาจจะปิดช่องโหว่เข้าเมืองนั้นไปแล้วหรือไม่ก็ตั้งใจเหลือช่องโหว่ไว้เป็นกับดัก

วินเซนต์เห็นด้วยว่าการแอบบุกโจมตีโดยอาศัยช่องโหว่ของเมืองไม่มีทางได้ผล แต่วินเซนต์ไม่ได้จะส่งคนเข้าไป เขาตั้งใจจะส่ง "ยาพิษ" ผ่านเข้าไปเพื่อฆ่าพวกทหารต่างหาก

ที่เจรจากับฟล็อปไปว่าเขาจะ "ลดความเสียหายให้เหลือน้อยสุด" นั้นวินเซนต์หมายถึงฝ่ายตนเอง ไม่ได้หมายถึงฝ่ายศัตรูเลย

ระหว่างที่วินเซนต์กับสุบารุจ้องตาจะตีกัน ฟล็อปกับเรมก็เป็นคนลากสุบารุกลับเข้าเรื่อง "แผนการยึดเมืองที่ไร้การหลั่งเลือด" ที่ว่า

สุบารุบอกว่าเขาไม่ต้องใช้ช่องโหว่เข้าเมืองอะไรทั้งนั้น แต่ต้องให้ฟล็อปช่วยเพราะว่าเขา "หน้าตาดี"

ว่าแล้วสุบารุก็ลากตัวฟล็อปออกไปและขอยืมเครื่องแต่งหน้า สีย้อมผมหรือพวกสีที่เผ่าชูดราคใช้วาดเป็นสัญลักษณ์บนร่างมาด้วย

สุบารุกลับมาพร้อมฟล็อปที่แต่งหญิงแบบเสร็จสรรพจนสวยและตั้งชื่อเล่นให้ว่า "ฟลอร่า(フローラ)"

สุบารุ: นี่แหละคือกุญแจของการยึดเมืองแบบไร้การหลั่งเลือด สุดฝีมือชั้นเลยล่ะ!

คนแรกที่แสดงรีแอคชั่นออกมาก็คือเรม เธอกล่าวว่า "นี่ล้อกันเล่นหรือเปล่าคะ?" พร้อมจ้องสุบารุด้วยสายตาเย็นชาเหมือนตอนเธอตื่นขึ้นมาแรกๆ ท่าทางจะผิดหวังเอามากๆ

สุบารุพยายามโน้มน้ามให้เรมใจเย็น สายตาที่เธอจ้องเขานี่ทำเอานึกถึงแรมเลย

กลายเป็นว่าคนที่มองสถานการณ์อย่างใจเย็นและตามแผนการของสุบารุทันก็คือวินเซนต์

วินเซนต์: ---เป้าหมายก็คือ "ซีคูร์ ออสมัน" สินะ?

สุบารุเคยได้ยินจามาลพูดให้ฟังตอนอยู่ในค่ายทหารว่าซีคูร์นั้นมีฉายาว่า "เสือผู้หญิง" แผนการนี้เลยน่าจะเป็นเหยื่อล่อแม่ทัพคนนั้นได้

จนถึงตอนนี้ฟลอร่าก็ยังไม่ได้เห็นหน้าตัวเอง รุยถึงกับกลัวไปหลบหลังเรมเพราะคิดว่าฟลอร่ากับฟล็อปเป็นคนละคนกัน

วินเซนต์ยังคงทักท้วงว่าถึงซีคูร์มันจะบ้าผู้หญิง แต่มันก็ไม่ได้โง่ขนาดที่จะงับเหยื่อง่ายๆ สุบารุเลยเสนอว่าเขาจะจัดปาร์ตี้ขึ้นมาเป็นตัวล่อ

แน่นอนว่าสุบารุจะไม่ปล่อยให้ฟลอร่าทำหน้าที่นี้คนเดียว มิเซลด้าแอบเคลือบแคลงใจว่าหน้าตานักเลงแบบสุบารุจะแต่งหญิงไหวเหรอ

สุบารุ : ฟังนะ "ความสวยน่ะมันสร้างกันได้"

เขาซื้อใจมิเซลด้าได้สำเร็จด้วยวลีนั้น แต่สิ่งที่สุบารุไม่คาดคิดก็คือวินเซนต์เสนอตัวจะช่วยแผนนี้ด้วยตัวเองโดยที่เขาไม่ต้องโน้มน้าวเลย

วินเซนต์เป็นพวกไม่เลือกวิธีการ ถ้าหากว่ามันมีประสิทธิภาพพอที่จะทำให้แผนการสำเร็จ เขาก็ยอมรับมันได้

สุบารุเสนอชื่อเล่นให้วินเซนต์ว่า "เบียนก้า(ビアンカ)" ซึ่งเขาก็ไม่ว่าอะไร

วินเซนต์เสนอว่าเขาจะเอา "คูนา" กับ "ทาริตต้า" ไปเป็นกำลังเสริมด้วย เพราะสองคนนี้น่าจะพอเนียนว่าไม่ใช่เผ่าชูดราคได้อยู่ สุบารุอาสาจะใช้ฝีมือการแต่งหน้าช่วยกลบเกลื่อนเรื่องนั้นให้ด้วย

เรมอาสาจะไปช่วยอีกแรง แต่สุบารุปฏิเสธเพราะว่าพวกทหารคงจำหน้าตาของเรม มีเดียมและรุยได้แล้ว

เรม: แต่....แต่เรื่องที่ว่าเคยโดนเห็นหน้ามาก่อนน่ะ คุณเองก็ด้วยไม่ใช่เหรอคะ!?

สุบารุ: อ้อ มันต่างกันอยู่น่ะ เพราะคนที่จะผ่านเข้าประตูเมืองกัวราลไปน่ะไม่ใช่ "ชั้น" แต่เป็น "นัตสึมิ ชวาร์ซ" ต่างหาก

เรม: หา?

สุดท้ายแล้วทั้งมิเซลด้าและเรมก็ต่างคาดหวังผลงานครั้งนี้ของสุบารุ

ทางสุบารุเองก็ตั้งใจจะใช้ความสำเร็จในการยึดเมืองแบบไร้การหลั่งเลือดครั้งนี้ในการต่อยอดสู่การหาทางกลับลุกุนิก้า

เนื่องจากว่าถ้ามีเหตุการณ์ยึดเมืองอื่นต่อๆไปอีก มันก็ใช่ว่าสุบารุจะสามารถหาทางต่อสู้แบบสันติไปได้ตลอด เขาไม่อยากจะอยู่ดูวินเซนต์ใช้ยาพิษฆ่าทหารทั้งเมืองแน่ๆ

ตอนท้ายสุดเป็นซีนเฮฮาที่มีเดียมเข้ามาแล้วจำฟล็อปไม่ได้ เพิ่มความมั่นใจให้สุบารุเรื่องฝีมือการแต่งหญิงของเขา

จบตอน