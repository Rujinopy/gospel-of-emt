---
title: 'ข้อมูลรูทโทสะเพิ่มเติมจากอาจารย์ทัปเปย์'
description: "ข้อมูลรูทโทสะเพิ่มเติมจากอาจารย์ทัปเปย์"
date: 2018-06-20
image: "@assets/blog/if-wrath-20.webp"
imageAlt: "re zero IF-WRATH แปลไทย ข้อมูลรูทโทสะเพิ่มเติมจากอาจารย์ทัปเปย์"
categories: [Oboberu]
author: admin
tags: [rezerowrathif]
hideToc: true
---
.
1. สองกุญแจหลักที่นำไปสู่รูทนี้ก็คือ "การทรยศความเชื่อใจของเรม" และ "ความอ่อนโยนของเบียทริซ"

แต่พอไม่เกิดเหตุการณ์ "STRAIGHT BET" เหมือนในเนื้อเรื่องหลัก สุบารุในรูทนี้ก็เลยไม่เชื่อใจผู้คนอีกต่อไป

เขามีความผิดปกติทางจิตเป็นอาการ Trauma ที่ทำให้เห็นโลกเป็นสีขาวดำ มีเพียง "เอมิเลีย" "เบียทริซ" และ "รัม" ที่เขายังคงเห็นสีและเชื่อใจ

.
2. สุบารุในรูทนี้ติดใช้คำลงท้าย "คุณ(さん)" กับแทบจะทุกคนเพราะอยากสร้างภาพลักษณ์ที่สุภาพและเป็นมิตร แต่สุดท้ายคนที่เหมือนเป็นมิตรก็หักหลังเขาจนต้องทรมานอยู่ดี

สุบารุเลยปัดความรับผิดชอบและเลือกตัดสินว่าจะเชื่อใจใครด้วยการโยนเหรียญแทน

.
3. ในรูทนี้ไม่ได้พูดถึงพลัง [หวนกลับจากความตาย] ก็จริง แต่สุบารุต้องพึ่งพามันหลายครั้งมากในช่วงแรกๆ เพื่อ ผูกมิตรกับฮาริเบล / ค้นหาเป้าหมายของเซซิลุส / ช่วยยื้อชีวิตไม่ให้รัมตาย

บางครั้งเขาก็ถึงกับต้อง ฆตต. ทั้งๆ ที่จุดแยกมายังรูทนี้เป็นเพราะสุบารุใจแข็งไม่พอจะ ฆตต.

.
4. หลังเบียทริซช่วยปกป้องสุบารุจนพ้นอาณาเขตเมเธอร์ส เธอกลับไปรายงานผลให้รอสวาลทราบ

ส่วนรัมกับสุบารุก็วิ่งไล่ล่ากันไปจนถึงชายแดนระหว่างลูกุนิก้ากับกุสเทโก้ (ถึงได้มีหิมะตกในพาร์ท 1)

.
5. หลังหนีออกมาจากคฤหาสน์ ที่หมายต่อไปของสุบารุก็คือคารารากิ

เขาได้ช่วยแก้ปัญหาเกี่ยวกับสี่มหาวิญญาณที่นั่น (น่าจะเรื่องซาเรสเทีย) จนได้รับความเชื่อถือจากฮาริเบลและได้ถิ่นที่อยู่ไว้ก่อตั้งองค์กรในภายหลัง

.
6. ฮาริเบลเข้าใจถึงสภาพจิตใจของสุบารุดี แต่ก็ติดตามช่วยเพื่อตอบแทนบุญคุณที่เขาช่วยคารารากิไว้ โดยที่คิดไปพลางอยู่ตลอดว่า "จะมีวันที่เขาได้มีความสุขหรือเปล่านะ?"

.
7. หลังได้ฮาริเบลมาเป็นพวก สุบารุก็ตั้งเป้าหมายที่จะเกณฑ์เซซิลุสมาเข้าทีมต่อเพื่อเป็นไพ่ตายไว้ต่อกรกับไรน์ฮาร์ด

สุบารุต้องตายไปหลายครั้งกว่าจะได้รู้ความปรารถนาของเซซิลุสและใช้มันเพื่อล่ออีกฝ่ายเข้าทีมได้

สุดท้ายจักรพรรดิแห่งจักรวรรดิวอลลาเคีย (วินเซนต์ วอลลาเคีย) ก็จงใจส่งเซซิลุสเข้าไปเป็นสายลับภายในองค์กรเพลอาเดสเอง

.
8. เซซิลุสได้ 1-1 กับไรน์ฮาร์ดอีกครั้งสมใจอยาก เขาสร้างบาดแผลฉกรรจ์ให้กับชายที่แข็งแกร่งที่สุดในโลกได้ โดยแลกกับการต้องสูญเสียดาบคู่ใจทั้งสองเล่มไป

แต่ท้ายที่สุดแล้วเซซิลุสก็รอดชีวิตกลับไปจากศึกครั้งนี้ได้

.
9. หลังพาตัวเฟรเดริก้าออกไปไว้นอกปราสาทแล้ว ฮาริเบลก็กลับเข้ามาช่วยเอมิเลียกับพัคต่อสู้กับไรน์ฮาร์ดที่บาดเจ็บสาหัสแถมยังถูกเนิร์ฟพรคุ้มครอง

แต่สุดท้ายฮาริเบลกับพัคก็ยังคงพ่ายแพ้ให้แก่ไรน์ฮาร์ดและเสียชีวิตไปทั้งคู่อยู่ดี การเสียสละของทั้งสองช่วยถ่วงเวลาให้เอมิเลียได้หนีไปเจอกับสุบารุ

.
10. เอมิเลียที่สูญเสียเส้นทางสู่การเป็นกษัตริย์ไปตั้งแต่บทที่ 2 นั้นสภาพย่ำแย่กว่าตอนบทที่ 3-4 ในนิยายเสียอีก

ความเกลียดตัวเองและความคิดที่ว่าไม่มีใครต้องการของเธอยิ่งรุนแรง แถมสุบารุที่มาหาทุกๆ สิบวันก็ไม่ค่อยพูดคุยเพราะเขากลัวจะทำร้ายเธออีก (มาเพื่อนอนหนุนตักพักผ่อนและระบายเฉยๆ)

.
11. พัคเป็นคนแช่แข็งประตูเพื่อจำกัดขอบเขตของเวทมนตร์ "ข้ามประตู"

เขาสงสารเบียทริซที่จะถูกปล่อยทิ้งไว้ที่คฤหาสน์คนเดียวและเข้าใจความปรารถนาของเธอที่ว่า "ถ้าหากบุคคลนั้นจะไม่มา ก็ขอตายดีกว่า" เลยยอมช่วยสุบารุ

.
12. พัคในรูทนี้มุ่งเน้นไปที่ "ความปลอดภัยของเอมิเลีย" เพียงอย่างเดียว ถึงเธอจะถูกกักขังไว้แต่เอมิเลียก็ปลอดภัย

เขามองในแง่ดีว่าด้วยอายุขัยของเอมิเลีย อีกร้อยหรือสองร้อยปีปัญหาพวกนี้ก็คงหมดไป

.
13. รอสวาลที่เสียเรมกับรัมไปตั้งแต่บทที่ 2 ตกอยู่ในสภาพเดียวกับตอนที่เขาสูญเสียคัมภีร์แห่งปัญญาไปในบทที่ 4

นอกจากนี้ตำแหน่งผู้อุปถัมภ์ผู้ท้าชิงบัลลังก์กษัตริย์กับตำแหน่งมาร์เกรฟของเขายังถูกทางการเพิกถอน เนื่องจากรอสวาลปกป้องหมู่บ้านอารัมไว้ไม่ได้

.
14. รอสวาลที่สูญเสียกระทั่งสัญญาที่จะยอมให้รัมฆ่าเขากลายเป็นแค่เปลือกนอกที่ว่างเปล่า

ในรูทนี้รอสวาลจึงเอ็นดูเฟรเดริก้าที่ยอมช่วยเขาทั้งที่ตกอยู่ในสภาพนั้นเป็นพิเศษ

.
15. รอสวาลต่อสู้กับเซซิลุสเพื่อปกป้องเฟรเดริก้า เบียทริซ และเอมิเลีย

ต่อให้รอสวาลจะอยู่ในสภาพเต็มร้อย เซซิลุสก็ยังเป็นคู่ต่อสู้ที่โหดหินเกินมือเขาอยู่ดี

.
16. สุบารุในรูทโทสะนี้ "เกลียดความเปลี่ยนแปลง" เหมือนกันกับรอสวาลเลย เป็นความย้อนแย้งอย่างนึงที่ความเชื่อของทั้งสองตรงกันในรูทนี้

*ทั้งคู่เก็บรัมไว้เพื่อฆ่าตัวเองเหมือนกันด้วย

.
17. สุบารุที่กลายเป็นราชาผู้ล้างบางมองตาเบียทริซแล้วเห็นว่าเธอเป็น "คนที่รอคอยจุดจบ" เช่นเดียวกัน

เขาจึงช่วยปลดปล่อยเธอจากความทรมาน 400 ปีในฐานะ [บุคคลนั้น] โดยที่ไม่เข้าใจความหมายของมัน

.
18. ถ้าสุบารุเลือกบอกว่าตัวเองคือ [บุคคลนั้น] ในเนื้อเรื่องหลัก เบียทริซจะกลายเป็นแค่ตุ๊กตาที่เชื่อฟังคำสั่งของเขา

.
19. หลังได้ทราบถึงการมีอยู่ของแดนศักดิ์สิทธิ์ สุบารุก็ใช้การ์ฟีลกับริวซูเป็นตัวประกันเพื่อบังคับเฟรเดริก้าให้กลายมาเป็นผู้ดูแลของเอมิเลีย

หลังถูกดีดเหรียญขู่ เฟรเดริก้าก็ตัดสินใจทรยศองค์กรด้วยการทำงานเป็นสายลับให้ราชอาณาจักรลูกุนิก้า

.
20. สุดท้ายเฟรเดริก้าที่ถูกฮาริเบลพาออกไปข้างนอกก็รอดชีวิตและปกป้อง [แดนศักดิ์สิทธิ์] กับครอบครัวของเธอไว้ได้ ถึงในรูทนี้แดนศักดิ์สิทธิ์คงไม่มีวันถูกปลดปล่อยก็เถอะ

.
21. ออตโต้ในรูทนี้เองก็ล้มละลายและกลายเป็นทาสของรัสเซล เฟโล่แบบในรูทเย่อหยิ่ง

หลังได้ข้อมูลมาจากเฟรเดริก้า ทีมปราบราชาผู้ล้างบางก็ถูกตั้งขึ้นมาและออตโต้ได้รับบทตัวล่อเป้าเบี่ยงเบนความสนใจ

ออตโต้ถูกกำชับมาให้ห้ามทำพลาด เพราะว่าหัวหน้าของเขา (รัสเซล) มีความแค้นต่อราชาผู้ล้างบางเป็นการส่วนตัว

*รัสเซลคือคนเพียงไม่กี่คนที่รอสวาลนับเป็นเพื่อนในยุคปัจจุบันครับ

.
22. ในรูทนี้การคัดสรรกษัตริย์ได้ถูกเลื่อนออกไปเพราะเอมิเลียไม่ได้ไปยืนยันตัว

การคัดสรรกษัตริย์จะดำเนินต่อได้อีกทีก็เมื่อมีการพบตัวผู้มีคุณสมบัติคนใหม่ หรือว่ามีผู้มีคุณสมบัติตัวปลอมโผล่ขึ้นมาเข้าร่วม

.
23. ชะตากรรมของฝ่ายครูชเป็นเหมือนในรูทเย่อหยิ่ง ทุกคนนอกจากเฟลิคซ์ถูกวาฬขาวล้างบาง เฟลิคซ์ถูกทิ้งให้ตกอยู่ในสภาพไม่สมประกอบเหมือนเคย

.
24. อนาสตาเซีย พริสซิลล่า และเฟลท์ยังมีชีวิตอยู่ในตอนจบของรูทนี้

ตามไทม์ไลน์ ผู้ครองบัลลังก์คนต่อไปของลูกุนิก้ากำลังจะได้รับการตัดสินอยู่พอดี แต่ทัปเปย์ขอไม่สปอยล์ว่าใครกำลังได้เปรียบอยู่

*รูทโทสะดำเนินเรื่องอยู่ราวๆ เกือบ 3 ปี ใกล้เคียงระยะเวลาที่กำหนดไว้ของการคัดสรรกษัตริย์เลยครับ

.
25. เนื่องจากว่าเอมิเลียไม่ได้ไปยืนยันตัวตนเป็นผู้ท้าชิงบัลลังก์กษัตริย์ ลัทธิบูชาแม่มดเลยไม่ได้เคลื่อนไหวเอิกเกริกในรูทนี้

แต่ถึงพวกเขาจะโผล่หน้ามา ก็คงจะโดนราชาผู้ล้างบางกับลูกน้องคนสนิททั้งสองกวาดล้างอยู่ดี

.
26. เอลซ่ากับเมลี่ไม่เข้าตาสุบารุในรูทนี้ เลยไม่ได้จ้างมาเป็นพวก ทั้งคู่ก็ยังใช้ชีวิตอย่างสองพี่น้องนักฆ่าต่อไป

.
27. สุบารุในรูทนี้กลายเป็นตัวปัญหาระดับนานาชาติ จนสี่ประเทศมหาอำนาจยอมยกเลิก "กฎหมายไรน์ฮาร์ต" ชั่วคราวเพื่อส่งไรน์ฮาร์ดข้ามพรมแดนไปยังคารารากิ

.
28. กลไกป้องกันที่บัลลังก์สามารถป้องกันการโจมตีของไรน์ฮาร์ดได้เพียงรอบเดียวนั้น สุบารุติดตั้งมันไว้เพียงเพื่อที่จะดูว่าไรน์ฮาร์ดเป็นประเภท "ขาวดำ" หรือ "มีสีสัน"

.
29. พัค เอมิเลีย และฮาริเบลต่อสู้กับไรน์ฮาร์ดได้ดีทีเดียว แต่สุดท้ายไรน์ฮาร์ดก็เอาชนะมาได้

ไรน์ฮาร์ดสังหารฮาริเบลกับพัคแล้วตามไปเห็นจุดจบของราชาผู้ล้างบางพอดี

.
30. ทัปเปย์มองว่ารัมคือนางเอกหลักของรูทนี้

สาเหตุที่สุบารุสร้างองค์กรเพลอาเดสขึ้นมาและขยายอำนาจมากขึ้นเรื่อยๆ ก็เพื่อที่จะทำให้รัมมีชีวิตอยู่ต่อไปได้

*ถึงบทจะแทบไม่มี แต่การมีอยู่ของรัมถูกใบ้ไว้ตลอดเรื่องเลยครับ

.
31. รอยนิ้วมือที่ลบไม่หายบนคอของสุบารุ คือรอยนิ้วของรัมที่บีบคอเขาเกือบตายในพาร์ท 1

ถ้าหากได้บีบต่ออีกสักนิดก็จะปิดฉากได้อยู่แล้ว แต่รัมดันมานาหมดและล้มฟุบไปตรงนั้นเสียก่อน

.
32. สุบารุพลาดพลั้งทำรัมตายไปหลายครั้งและต้องคอยใช้ [หวนกลับจากความตาย] อยู่หลายครั้งหลายครากว่าที่จะเข้าใจอาการของรัมและสามารถหาวิธียื้อชีวิตเธอได้

.
33. เขาเก็บตัวตนของรัมเป็นความลับจนถึงที่สุด ทุกคนที่ถูกจ้างมาดูแลรัมจะถูกเก็บทิ้งทั้งหมดหลังเสร็จงาน

สุบารุในรูทนี้ไม่ชอบให้ใครมายืนข้างหลังแท้ๆ แต่ตั้งใจสร้างห้องขังของรัมให้อยู่หลังที่นั่งในห้องทำงานของเขาเป๊ะๆ พอดี

*เป็นเหมือนการสื่อว่ามีแค่รัมคนเดียวที่เขาจะยอมให้ฆ่านั่นเองครับ

.
34. ผ่านไปสามปีรัมก็พอรู้แล้วว่าสุบารุไม่ใช่ต้นเหตุที่เรมตาย

ฝั่งรัมเองก็เริ่มไม่แน่ใจว่าควรจะรู้สึกยังไงกับชายคนที่กักขังเธอ คอยเอาข้าวมาป้อน และคอยเอาศิลามนตรามาเติมมานาให้ดี

ไม่ว่าจะเพราะความเกลียดชังหรือเปล่า แต่สุดท้ายเธอก็ยอมทำตามความปรารถนาสุดท้ายของชายคนนั้นที่อยากให้เธอฆ่าในตอนท้าย

.
35. ในตอนจบของรูทนี้ หลังสุบารุถูกรัมบีบคอตาย เอมิเลียที่เข้ามาเจอก็จะฆ่ารัมทิ้งต่อทันทีด้วยความเดือดดาลและความเศร้าโศกเสียใจ

.
ภาพประกอบวาดโดยคุณ 晩月雪加