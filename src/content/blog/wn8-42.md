---
title: 'บทที่ 8 ตอนที่ 42 "ทาสผู้ยิ่งใหญ่"'
description: "ทาสผู้ยิ่งใหญ่"
date: 2024-04-11
image: "@assets/blog/wn8-42.webp"
imageAlt: webnovel arc8 chapter42
categories: [Arc 8]
author: admin
hideToc: true
tags: [rezeroarc8]
---


"พริสซิลล่า บาริเอล" นั้น มิได้เกลียดชัง "นักอ่านดารา" ซึ่งเป็นที่รู้จักในโดยทั่วไปในฐานะเหล่าผู้เสียสติน่าสังเวช ซึ่งมีอยู่ภายในจักรวรรดิวอลลาเคียเพียงเท่านั้น

ถ้าหากเกิดมาเป็นเชื้อพระวงศ์ในจักรวรรดิวอลลาเคีย หรือเป็นบุคคลที่มีหน้าที่ดูแลเชื้อพระวงศ์ ก็จะมีโอกาสพบเจอ "นักอ่านดารา" ได้มากขึ้น

ในยามที่จะมีเหตุการณ์สำคัญในประวัติศาสตร์วอลลาเคียเกิดขึ้น "นักอ่านดารา" ก็จะเข้ามาพัวพันและประกาศถึงป่าวประกาศถึงมันอยู่เสมอ

แต่ก็ไม่ค่อยมีใครสนใจคำพูดของคนบ้านัก ไม่มีการบันทึกคุณประโยชน์จากคำทำนายของนักอ่านดาราที่เผยแพร่ต่อสาธารณะเช่นกัน

ความสัมพันธ์ระหว่างจักรวรรดิกับนักอ่านดาราเป็นเช่นนั้นจนกระทั่งวินเซนต์ วอลลาเคียแต่งตั้งตำแหน่งให้อูบิรูคเข้ามารับใช้ภายในพระราชวัง

เพราะงั้นชาวจักรวรรดิที่รู้จักนักอ่านดาราจึงมองพวกนั้นเป็นตัวเสนียดจัญไรมาโดยตลอด กระนั้นพริสซิลล่ากลับไม่เกลียดชังและไม่เวทนาพวกเขา

สำหรับเธอ ทุกสิ่งมีชีวิตล้วนแต่เป็นทาสของบางสิ่งที่เหนือกว่าตนเอง ไม่ว่าจะเป็นราชา ตระกูล คู่ครอง ความรัก ความเกลีดชัง หรือโชคชะตา

พริสซิลล่า: ――กระทั่งข้าพเจ้าเองก็ไม่ต่างกัน

พริสซิลล่าที่ถูกล่ามโซ่พันธนาการไว้กล่าวออกไปเช่นนั้นต่อห้องใต้ดินมืดๆ เนื่องจากเธอรู้ดีว่ามีใครบางคนที่เก็บซ่อนตัวตนไว้ได้ไม่มิดอยู่

.
พอพริสซิลล่าประกาศว่าเธอไม่คิดจะเสวนากับคนที่ไม่เห็นหน้า เธอก็เริ่มได้ยินเสียงฝีเท้าของอีกฝ่ายย่างก้าวเข้ามาใกล้ แถมพริสซิลล่ายังไม่คิดจะหลับตาให้ชินกับความมืดอีก

พริสซิลล่า: ไม่คิดจะหลงระเริงอยู่กับความมืดที่ไร้แสงหรอกนะ ยามที่ออกไปสู่แสงสว่าง จะขอออกไปอย่างภาคภูมิ

สฟิงซ์: เย่อหยิ่งสมกับเป็นคุณเสียจริงนะ 'ตักเตือน' จำเป็นค่ะ

พริบตาที่ได้ยินเสียงพูดไร้อารมณ์ ก็มีเสียงแหลมสูงดังขึ้นมาพร้อมกับที่มีแสงสีอ่อนๆ ปรากฏขึ้นมาปัดเป่าความมืดมิดของห้องใต้ดิน

ผู้ที่ปรากฏอยู่เบื้องหน้าของพริสซิลล่า บาริเอลคือผีดิบของเด็กสาวผมสีชมพูที่ถือคทาเรืองแสงไว้ในมือ นี่ถือเป็นครั้งแรกที่พริสซิลล่าได้เห็นผีดิบในร่างเด็กเลยก็ว่าได้

พริสซิลล่ารู้ทันทีว่าอีกฝ่ายคือผู้อยู่เบื้องหลัง "มหาภัยพิบัติ" ครั้งนี้ ตามที่บัลรอยกล่าวถึงไว้ก่อนหน้า ผีดิบเด็กสาวจึงพึมพำว่าต้องตำหนิบัลรอยเสียหน่อย

เด็กสาวย่นระยะเข้ามาใกล้พริสซิลล่าอีก แต่เธอยังคงรักษาระยะห่างไม่ให้พริสซิลล่ายืดขาเตะเสยหน้าผากได้ แถมพริสซิลล่ายังมองว่าเด็กสาว

สฟิงซ์: ผ่านพ้นมันมาได้หรือเปล่า? ความเบื่อหน่ายน่ะ

พริสซิลล่า: .....พูดจาราวกับว่ารู้จักข้าพเจ้ามาเนิ่นนานเชียวนะ

สฟิงซ์: นั่นสินะ คุณจำฉันได้ไหมคะ? พอทราบไหมว่าเป็นใคร?

พริสซิลล่า: น่าเสียดายที่ข้าพเจ้ามิได้บ้าพอที่จะลดตัวไปจดจำเรื่องน่าเบื่อทุกอย่างหรอกนะ แสดงว่าเจ้าไม่ควรค่าต่อการจำ หรือไม่ก็นี่เป็นครั้งแรกที่มาปรากฏต่อหน้าข้าพเจ้าสินะ

สฟิงซ์: ถูกต้องค่ะ นี่คือครั้งแรกเลยที่คุณได้เห็นหน้าฉันค่ะ

.
พริสซิลล่าเข้าใจทันทีว่าอีกฝ่ายกำลังพยายามทดสอบเธอ ราวกับเฝ้าสังเกตว่าเดรัจฉานที่ถูกล่ามโซ่เอาไว้จะยอมกินเหยื่อที่วางล่อเอาไว้ไหม

พริสซิลล่า: ช่างโอหังไร้ความเกรงกลัวต่อข้าพเจ้าผู้นี้เหลือเกินนะ

สฟิงซ์: จริงอยู่ว่าความรู้สึกกลัวคือสิ่งที่ฉันไม่เข้าใจ ที่ไม่รู้จักไม่ได้มีแค่ความกลัวนะ เพราะว่าเป็นตัวแทนของแม่ผู้ซึ่งตกเป็นทาสของความกระหายต่อความรู้ยังไงล่ะ

พริสซิลล่า: แสดงว่ารู้จักข้าพเจ้าอยู่ฝ่ายเดียวงั้นหรือ ――เจ้าคือวิญญาณสิงสถิตของหมู่บ้านคัฟฟูลตันแห่งนั้นสินะ

สฟิงซ์: ――'อธิบาย' จำเป็นค่ะ

ก่อนหน้านี้เคยเกิดเหตุการณ์ชาวบ้านกลายเป็นผีดิบคล้ายกันนี้ขึ้นที่หมู่บ้านคัฟฟลูตันภายในอาณาเขตตระกูลบาริเอล ณ ราชอาณาจักรลูกุนิก้า

หลังจากที่ราชินีของพวกผีดิบถูกกำจัดลง พริสซิลล่าก็ไม่เคยได้ยินรายงานว่ามีเหตุการณ์ทำนองนี้เกิดขึ้นในเขตปกครองของเธออีกเลย

สรุปคือเด็กสาวคนนี้เคย "เทสต์" การสร้างผีดิบที่คัฟฟลูตัน ก่อนที่จะพัฒนาวิธีการใส่แมลงเข้าไปในเปลือกมาจนถึงระดับปัจจุบัน

.
เด็กสาวไม่ปฏิเสธเรื่องที่เธอมีเอี่ยวกับเหตุการณ์ในคัฟฟลูตัน แถมยังไร้ยางอาย เธอข้ามไปสนใจเรื่องอื่นต่อทันที

ความไร้อารมณ์สมกับเป็นการเสวนากับคนตายทำให้พริสซิลล่ามองว่าเด็กสาวช่าง "น่าเบื่อ" ยิ่งกว่าการคุยกับหลุมฝังศพเสียอีก

พริสซิลล่าแอบประหลาดใจที่ตัวบงการเรื่องนี้กลายเป็นผีดิบเสียเอง เนื่องจากว่ามันเป็นการเดิมพันที่เสี่ยง เพราะมีโอกาสที่พิธีกรรมเวทจะหยุดลงหลังเธอตาย จนแผนการทั้งหมดล้มเหลวไปเลย

จากการเสวนาสั้นๆ พริสซิลล่าเข้าใจว่าเด็กสาวคนนี้ไม่ใช่ประเภทชอบเดิมพันกับแผนที่โอกาสสำเร็จไม่แน่นอน แต่เธอกลับใช้ชีวิตของตัวเองเป็นหนึ่งในหมากสำหรับ "มหาภัยพิบัติ"

พริสซิลล่า: เผชิญหน้ากับ "ความตาย" ที่ยากจะหลีกเลี่ยง เลยจำยอมต้องฝากฝังความหวังต่อสิ่งที่จะเกิดขึ้นหลังความตายงั้นหรือ เป็นผีดิบอยู่แล้วตั้งแต่ก่อนที่อุบัติการณ์นี้จะเกิดขึ้นงั้นหรือ มิเช่นนั้นก็....

สฟิงซ์: มิเช่นนั้นก็อะไร?

พริสซิลล่า: ――ถ้าหากชีวิตไม่ดำเนินต่อหลังมันจบสิ้นลงแล้วล่ะก็ ตั้งใจจะยอมรับจุดจบเพียงเท่านั้นสินะ

พริสซิลล่าไล่เรียงทฤษฎีสามอย่างจากการคาดเดาจุดมุ่งหมายของผีดิบเด็กน้อย โดยเธอลังเลที่จะกล่าวทฤษฎีที่ 3 ซึ่งแลดูมีความเป็นไปได้น้อยที่สุด ทว่า....

สฟิงซ์: 'ชมเชย' จำเป็นค่ะ

นั่นแปลว่าเด็กสาวตั้งใจจะล้มเลิกแผนการที่วางเอาไว้ยาวนานตั้งแต่เหตุการณ์ที่คัฟฟลูตัน ถ้าหากชีวิตของเธอจบสิ้นลง

.
พอได้เห็นพริสซิลล่าขมวดคิ้วเคลือบแคลงใจ ผีดิบเด็กสาวก็ฉีกยิ้มออกมาด้วยใบหน้าซีดเซียวที่ไร้อารมณ์ราวกับว่าภูมิใจในชัยชนะ

นั่นเป็นครั้งแรกที่พริสซิลล่ามองว่าเด็กสาวมีค่าพอที่จะเสวนาด้วยเสียที ราวกับว่าเธอมีชีวิตชีวามากขึ้นหลังจากความตาย

พริสซิลล่า: จะว่าอย่างนั้นก็ไม่เชิงสินะ มิใช่ว่าพึ่งมีมาชีวิตชีวาหลังความตาย เจ้าน่ะ เสียสละชีวิตตัวเองเพื่อให้มันตื่นขึ้นมางั้นสินะ

สฟิงซ์: ไม่ได้ฆ่าตัวตายค่ะ โอกาสมันแค่บังเอิญมาถึงเอง เพราะงั้น ที่อนุมานว่าได้เผชิญหน้ากับ "ความตาย" ที่ยากจะหลีกเลี่ยงก็ไม่ได้ผิด 'แก้ไข' จำเป็นค่ะ

ริมฝีปากของเด็กสาวแสดงรอยยิ้มขึ้นมาอีกครั้ง พริสซิลล่าสัมผัสได้ว่าสิ่งนี้คือจังหวะของชีวิต หรือก็คือ "อารมณ์" ซึ่งเด็กสาวไม่เคยมีมาก่อน

หากไร้ซึ่งอารมณ์ หากไร้ซึ่งเหตุผลให้ยึดติดต่อชีวิตของตนเอง ดวงวิญญาณของเด็กสาวคงมิอาจกลับมาสู่ภาชนะดินเพื่อคืนชีพเป็นผีดิบได้

.
ความรู้สึกที่ว่ากำลังคุยอยู่กับตุ๊กตาไร้ชีวิตก่อนหน้านี้หายไปหมดสิ้น สิ่งที่กำลังเผชิญหน้ากับพริสซิลล่าอยู่ในตอนนี้คือตัวตนที่ต่างออกไป

สฟิงซ์: ก่อนหน้านี้ตัวฉันน่ะเพิกเฉยต่อแรงจูงใจในเรื่องนั้นไป แผนการที่ราชอาณาจักรถึงได้ถูกขัดขวาง แต่ถึงแม้ว่าฉันจะไม่สามารถกลายเป็น "แม่มด" แห่งราชอาณาจักรได้.... ดูเหมือนว่าจะถูกเลือกให้เป็น "มหาภัยพิบัติ" แห่งจักรวรรดิแทนค่ะ

พริสซิลล่า: ถูกเลือก อย่างงั้นหรือ นั่นคือเหตุผลที่เจ้าเรียกตัวเองว่าหายนะอย่างงั้นสินะ?

สฟิงซ์: 'แก้ไข' จำเป็นค่ะ นั่นไม่ใช่แรงจูงใจ แต่เป็น "รากฐาน" ค่ะ ――นามของฉันคือ "สฟิงซ์" ที่ราชอาณาจักรลูกุนิก้าถูกเรียกว่า "แม่มด" ด้วยเช่นกัน

ยามที่เด็กสาว "สฟิงซ์" เปิดเผยชื่อออกมา พริสซิลล่าก็สามารถปะติดปะต่อเรื่องราวที่ก่อนหน้านี้คาใจอยู่ได้เสียที

เธอบอกว่าตัวเองถูกเรียกว่า "แม่มด" ในราชอาณาจักรลูกุนิก้าเพียงเท่านั้น เพื่อแยกตัวเองออกจากแห่งแม่มดอีกหกคนนอกเหนือจาก "แม่มดแห่งความริษยา" ที่เคยถูกเรียกขานว่า "แม่มด" ไปทั่วโลก

การเจาะจงแยกแยะนี้ทำให้พริสซิลล่ารู้ทันทีว่าสฟิงซ์คือคนเดียวกับผู้ที่เคยมีส่วนเกี่ยวข้องกับ "สงครามอมนุษย์"

ทว่า สิ่งที่แม่มดสฟิงซ์ตั้งใจจะบอกกับพริสซิลล่ามิใช่เรื่องเล็กน้อยพรรค์นั้น หากแต่เป็น....

พริสซิลล่า: ――ตัวข้าพเจ้านี่แหละคือเหตุผลที่เจ้าก้าวข้ามความตายอันน่าเบื่อหน่ายและค้นพบความมีชีวิตชีวาในฐานะผีดิบงั้นสินะ

สรุปแล้วนั่นคือคำประกาศสงครามจากสฟิงซ์ ว่าตัวพริสซิลล่านั่นแหละคือเหตุผลที่เธอกลายเป็น "มหาภัยพิบัติ" ตั้งแต่แรก

.
ตอนที่สฟิงซ์นำกองทัพผีดิบมาแทรกแซงสงครามกลางเมือง พริสซิลล่ากับยอร์น่ากำลังวุ่นอยู่กับการรับมืออาราเคียจนรู้ตัวถึงสถานการณ์ช้าไป

พริสซิลล่าจึงถูกจับมาล่ามโซ่ไว้ที่คุกใต้ดิน ยอร์น่าเองก็คงจะยังมีชีวิตอยู่ เนื่องจากพริสซิลล่ายังคงได้รับผลของ "วิชาคงคง" จากเธออยู่

ณ ตอนนั้นพริสซิลล่ายอมให้ถูกจับตัวเพื่อแลกกับความปลอดภัยของอาราเคีย

แต่หากลองคิดย้อนดูแล้ว ฝั่งศัตรูจะต้องมีจุดประสงค์อะไรบางอย่างกับพริสซิลล่าอย่างแน่นอน ถึงได้เลือกไว้ชีวิตและจับมาล่ามไว้ใต้ดิน

พริสซิลล่า: นึกว่าคนที่สนใจความอยู่รอดของข้าพเจ้าจะเป็นลาเมียเสียอีก

สฟิงซ์: องค์หญิงลาเมีย ก็อดวินเองก็เห็นพ้องกับการไว้ชีวิตคุณ เธอยึดติดกับคุณมากจริงๆ กระทั่งในวาระสุดท้ายยัง....

พริสซิลล่า: ――ช่วงเวลาที่ข้าพเจ้าใช้ร่วมกับลาเมียน่ะ ไม่ว่าใครก็ไม่คิดจะแบ่งปันให้ฟังทั้งนั้น

พอเห็นว่าพริสซิลล่าไม่อยากกล่าวถึงเรื่องนั้น สฟิงซ์ก็ยอมข้ามไปประเด็นอื่นต่อ กระทั่งตัวสฟิงซ์เองก็ยังไม่แน่ใจว่าเธอเลือกไว้ชีวิตพริสซิลล่าเพื่ออะไรกันแน่

การไตร่ตรองเรื่องนั้นเป็นสิ่งใหม่สำหรับเธอเช่นกัน ยิ่งเสวนากับพริสซิลล่ามากขึ้น สฟิงซ์ก็เริ่มมีความเป็นมนุษย์เพิ่มขึ้นมา ราวกับเป็นการรดน้ำให้แก่เมล็ดพันธุ์

กระนั้นพริสซิลล่าก็ยังเคลือบแคลงใจไม่หายว่าทำไมสฟิงซ์ถึงอยากยึดติดกับตัวเธอมากขนาดนั้น และเหตุใดความยึดติดนี้ถึงทำให้เธอกลายเป็น "มหาภัยพิบัติ" ได้

.
สฟิงซ์: ก่อนหน้านี้พูดเรื่องน่าสนใจออกมาด้วยนี่ ที่ว่าทุกสิ่งมีชีวิตล้วนแต่เป็นทาสของบางสิ่งที่เหนือกว่าตนเอง ก่อนหน้านี้ไม่เข้าใจเลย แต่ตัวฉันในตอนนี้พอจะเข้าใจเรื่องนั้นแล้วล่ะค่ะ

พริสซิลล่า: .....

สฟิงซ์: เพราะเหตุนี้ เราถึงสามารถค้นพบความมีเหตุผลใหม่ภายในความไร้เหตุผลได้ 'สังเกต' จำเป็นค่ะ

ว่าแล้วสฟิงซ์จึงเคาะไม้คทากับพื้น ซึ่งส่งผลให้ผิวหน้าของอัญมณีบนคทามีภาพสะท้อนของนครหลวงจักรวรรดิปรากฏขึ้นมา

พริสซิลล่า: อยากให้ข้าพเจ้าดูอะไร?

สฟิงซ์: ความถูกต้องของคำพูดของคุณและผลลัพธ์ของสมการใหม่ของฉันค่ะ

พอนึกย้อนถึงคำพูดตัวเองก่อนหน้านี้ ภาพสะท้อนผ่านเวทมนตร์ที่ทำงานคล้ายกระจกสนทนาก็เริ่มชัดเจนขึ้นมา

สฟิงซ์: อารมณ์และความยึดติด พอเข้าใจมันแล้ว ก็เริ่มเข้าใจวิธีใช้งานมันเสียทีค่ะ หล่อนนี่ช่างกล้าหาญเหลือเกินนะคะ ถ้าหากทำเพื่อคุณแล้วล่ะก็ ต่อให้เสียสละตัวเองก็ยอมได้ ――'ไตร่ตรอง' จำเป็นค่ะ

.
ในขณะเดียวกัน ณ สถานที่จริงซึ่งปรากฏอยู่ในภาพสะท้อนบนอัญมณีซึ่งพริสซิลล่าได้เห็น เซซิลุสกำลังรำพึงว่าลางสังหรณ์คราวนี้ของเขามันถูกครึ่งหนึ่งและผิดครึ่งหนึ่ง

หลังจากที่ฝากฝังให้กรูวี่รับบทหลอกล่อความสนใจศัตรู เซซิลุสก็รีบรุดหน้ามายังหอรบแห่งที่ 5 ตามลางสังหรณ์ที่ปกติแม่นยำมากๆ ของเขา

แน่นอนว่าที่นี่ไม่ได้มีศัตรูที่ใช้ "ดาบอสูร" อยู่ แต่มันคือสถานที่สำหรับฉากสำคัญของเนื้อเรื่อง ซึ่งเหล่าผู้ชมที่เอาแต่ส่งเสียงดังจะได้ชมการแสดงของเซซิลุส เซ็กมุนต์อย่างแน่นอน

อัล: ....ว่าแต่ คิดจะแก้ตัวยังไงเรอะ?

เซซิลุส: นั่นสินะคร้าบ เอาแบบนี้เป็นไงครับ? ลางสังหรณ์ของผมไม่ได้ผิด เพราะว่าที่นี่มีสิ่งที่ผมต้องการจริงๆ อยู่ยังไงล่ะ! ตามนั้น

อัลบ่นพลางมองดูเศษผ้าคลุมหนังในมือที่ถูกเผาจนใช้การไม่ได้แล้ว เนื่องจากศัตรูเปิดฉากโจมตีทั้งสองจนทั้งอาณาบริเวณกลายเป็นทะเลเพลิง

ที่เบื้องหน้าของอัลและเซซิลุสมีเด็กสาวผิวสีน้ำตาลในชุดวาบหวิวลอยตัวอยู่เหนือฟากฟ้า ก่อนหน้านี้เธอจู่โจมทั้งสองทั้งที่ไร้จิตสังหาร

มีเพียงแต่เสียงสะอื้นไห้จากร่างอันบอบบางที่ซึ่งดูดกลืนเอาบางสิ่งที่เกินตัวเองเข้าไป จนร่างกายของเธอแทบทนรับผลกระทบไม่ไหว

เซซิลุสพยายามชวนคุย แต่เด็กสาวเปิดฉากโจมตีด้วยลำแสงที่ร่วงหล่นลงมาจากฟากฟ้าจำนวนมหาศาล หนุ่มน้อยเลียริมฝีปากรอรับมือ ในขณะที่อัลรีบโยนเศษผ้าคลุมหนังทิ้งไป

อัล: อา เวรเอ๊ย! ――กางอาณาเขตใหม่!!

เสียงตะโกนของอัลถือเป็นสัญญาณเริ่มของศึกครั้งใหญ่ที่สุดของนครซากศพ

.
จบตอน