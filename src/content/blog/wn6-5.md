---
title: 'บทที่ 6 ตอนที่ 5 "หอคอยของนักปราชญ์ฟลูเกล"'
description: "หอคอยของนักปราชญ์ฟลูเกล"
date: 2023-04-06
image: "@assets/blog/wn6-17.webp"
imageAlt: webnovel arc6
categories: [Arc 6]
author: admin
hideToc: true
tags: [rezeroarc6]
---

เสียงเอะอะเรียกให้คนอื่นๆมารวมตัว ทุกคนนั่งล้อมวงโดยที่สุบารุมีชอล่ากับเอมิเลียที่ยังงอนจนดึงผมเขาขนาบข้าง เอมิเลียสังเกตได้ว่าวิธีพูดของชอล่าคล้ายกับสุบารุที่คุยๆอยู่ชอบออกนอกเรื่องด้วยคำศัพท์แปลกๆ(ศัพท์จากโลกเก่า)

เนื่องจากชอล่าไม่ยอมคุยกับคนอื่น สุบารุเลยอาศัยความเข้าใจผิดเรื่อง "ท่านอาจารย์" สั่งให้ชอล่าพูดคุยกับคนอื่นได้ตามปกติ

กลายเป็นว่าถึงชอล่าจะเป็นคนที่เฝ้าหอคอยนี้มา 400 ปี แต่คนที่เป็นนักปราชญ์ตัวจริงน่าจะเป็นอาจารย์ของเธอที่ชื่อ "ฟลูเกล" มากกว่า เอคิดน่าหยิบเหรียญของลุกุนิก้าออกมาเรียง รูปสลักบนเงินตราเป็นดังนี้

เหรียญทองแดง = ปราสาทราชวงศ์ลุกุนิก้า

เหรียญเงิน = นักปราชญ์

เหรียญทอง = ดาบศักดิ์สิทธิ์รุ่นแรก

เหรียญทองศักดิ์สิทธิ์ = มังกรเทพ

ชอล่าเคลมว่าหนุ่มหล่อผมยาวบนเหรียญเงินคือฟลูเกล สุบารุเลยงงว่าหน้าเหมือนเขาตรงไหน แต่กลายเป็นว่าจริงๆแล้วเธอจำแนกท่านอาจารย์จาก "กลิ่น" เพราะชอล่าจดจำใบหน้าได้แย่มาก

สุบารุรู้จักชื่อฟลูเกลแค่ในฐานะคนที่ปลูกต้นไม้ใหญ่ที่ทุ่งรีฟาส เขาเป็นนักปราชญ์ที่ลบร่องรอยส่วนใหญ่ในประวัติศาสตร์ของตัวเองและยกชื่อเสียงให้ชอล่าผู้เป็นลูกศิษย์แทน

สุบารุยืนกรานว่าเขาไม่ใช่ฟลูเกล แถมชอล่าก็เป็นสาวเอ๋อไร้ประโยชน์ ดังนั้นทางเดียวที่พวกเขาจะไม่เสียเที่ยวก็คือเข้ารับ "การทดสอบ" ของหอคอยเพื่อเปิดใช้ห้องสมุด เพราะชื่อจริงของที่นี่คือ "หอสมุดใหญ่เพลอาเดส"

ชอล่าได้อธิบายชั้นต่างๆของหอคอยไว้ดังนี้

ชั้นที่ 1 ไมอา/มายา = ชั้นที่มี "การทดสอบของมังกรเทพ"

ชั้นที่ 2 เอเล็คตร้า/อิเล็กตร้า = ชั้นที่มี "การทดสอบของดาบสวรรค์"

ชั้นที่ 3 ไทเกต้า/ไทยิตตา = ชั้นที่มี "การทดสอบของนักปราชญ์"

ชั้นที่ 4 อัลคิโอเน่/อัลไซโอนี = ชั้นพักอาศัยที่มี "ห้องเขียว" ไว้รักษาคนเจ็บ

ชั้นที่ 5 เคลาเอโน่/เซลิโน = ชั้นที่มีประตูทางเข้า-ออกหลัก

ชั้นที่ 6 แอสเทโรเป้/แอสไตโรพี = ชั้นใต้ดิน เชื่อมต่อกับถ้ำที่มีประตูเหล็กปริศนา

ด้วยความรู้ดาราศาสตร์จากโลกเก่าสุบารุเลยทราบว่าชื่อชั้นเหล่านั้นเป็นชื่อของ "พี่น้องทั้งเจ็ด" จากตำนานกรีกและเป็นชื่อดาวในกระจุกดาว "เพลอาเดส" เขาถึงได้สงสัยว่าชั้นที่เจ็ด "เมโรเป้/ไมโรพี" มันหายไปไหน? มันมีชั้นใต้ดินที่ลึกกว่าแอสเทโรเป้หรือเปล่า?

(นอกจากนี้ชื่อ "สุบารุ" ก็คือชื่อเรียกกระจุกดาวเพลอาเดสในภาษาญี่ปุ่น ภาษาไทยจะเรียกว่ากระจุกดาวลูกไก่)

แต่แล้วชอล่ากลับห้ามไว้ เธอบอกว่าสุบารุยัง "ไม่เข้าเงื่อนไข" ที่เหมาะสมจะเข้าไปยัง "ชั้นที่ศูนย์" ที่ถูกสร้างขึ้นหลังฟลูเกลจากไป