---
title: 'บทที่ 7 ตอนที่ 48 "เจตนาที่เกี่ยวพันกันในนครแห่งมาร"'
description: "เจตนาที่เกี่ยวพันกันในนครแห่งมาร"
date: 2023-10-18
image: "@assets/blog/wn7-48.webp"
imageAlt: webnovel arc7 chapter48
categories: [Arc 7]
author: admin
hideToc: true
tags: [rezeroarc7]
---
สุบารุ: ทันซ่านี่มัน เด็กคนนั้นเหรอ....? มะ...ไม่เห็นเข้าใจเลย! ทำไมเด็กคนนั้นถึงได้อยากให้พวกเรา....อ่อก!

รุย: อูอาอู!

รุยที่พึ่งปราบศัตรูได้เกือบ 10 คนกระโดดเกาะหลังสุบารุที่ยังประมวลผลไม่ทันว่าทำไมวินเซนต์ถึงคิดว่าทันซ่าเป็นตัวการ

ณ ตอนนี้เขามีแต่เรื่องให้ต้องคิดเต็มหัวไปหมด

สุบารุไล่รุยที่ขี่หลังอยู่ออกแล้วเปิดท้องเธอเพื่อเช็คดูแผล ปรากฏว่าบาดแผลของรุยหายเป็นปลิดทิ้งไปเรียบร้อยแล้ว เหลือแค่คราบเลือดที่ติดเสื้อผ้า

.
ในระหว่างนั้นเอง การล้วงข้อมูลของฝั่งวินเซนต์ก็ยังดำเนินต่อไป

วินเซนต์: ถามมาสามรอบแล้ว ตอบมาสิ อย่าคิดว่าจะถามซ้ำรอบที่สี่เชียว

เด็กชายแกะ: จะ...จะไปรู้ได้ยังไงล่ะ! คนที่รู้ว่าทันซ่าอยู่ไหนน่ะ มันพวกคุณนั่นแหละ....! .....พวกคุณนั่นแหละที่ทำกับทันซ่าแบบนั้น.... เพราะงั้นแหละ! พวกผมถึงได้ต้องทำแบบนี้!

เจ้าเด็กแกะจู่โจมวินเซนต์ หมายที่จะบีบคอให้หักแบบไม่คิดชีวิต แต่รุยก็วาร์ปมาแล้วใช้ฝ่ามือกระแทกศีรษะของเด็กชายแกะจนหมดสติไปก่อน

.
วินเซนต์: ต้องรีบหาตัวโอลบาร์ตให้เจอเร็วๆเลย

วินเซนต์ลุกขึ้นมาชิวๆแล้วประกาศเป้าหมายต่อไปออกมา

วินเซนต์รู้ได้ยังไงว่าทันซ่าคือตัวการ? แล้วทำไมเขาถึงคิดว่าต้องให้ควาทสำคัญกับการตามหาโอลบาร์ตก่อน?

สุบารุทั้งสับสนและรำคาญวินเซนต์จอมขี้กั๊กที่ไม่ยิมอธิบาย เขาเลยกระโดดไปถอดหน้ากากอสูรออก

วินเซนต์: ทำอะไรของแก?

สุบารุ: ทางนี้ต่างหากที่ต้องถามว่าทำอะไรของแกน่ะ! ไม่ต้องคิดทุกอย่างคนเดียวก็ได้ อธิบายให้คนอื่นเขาฟังบ้างเถอะ! เราเป็นพวกเดียวกันนะ!

วินเซนต์: ---พวกเดียวกันงั้นรึ?

สุบารุ: อุ....

มีเดียม: ใช่แล้ว อาเบลจิน เราน่ะเป็นพวกเดียวกันนะ ช่วยบอกมาทีเถอะ

.
สุดท้ายวินเซนต์ก็ยอมเล่าให้ฟังว่า "เผ่ามีเขา" นั้นเมื่อก่อนเคยถูกกดขี่เนื่องจากว่าการมีเขาทำให้รูปลักษณ์คล้ายคลึงกับ "สัตว์อสูร"

ยอร์น่า มิชิกุเระจึงเป็นเหมือนผู้มีพระคุณที่มอบสถานที่อยู่อาศัยอันสงบสุขให้แก่เผ่ามีเขา ซึ่งก็คือนครแห่งมารเคออสเฟลม

วินเซนต์เล่าว่าครั้งหนึ่งยอร์น่าเคยก่อกบฏขึ้นเพียงเพราะว่ามีเด็กสาวมนุษย์กวางคนหนึ่งตายด้วย

วินเซนต์: สรุปก็คือ สำหรับเผ่ามีเขา พวกเราก็ไม่ต่างจากตัวตนผู้สั่นคลอนสมดุลที่พวกเขาสร้างกันขึ้นมา เป็นศัตรูที่ยากจะมองข้าม ที่คิดจะพายอร์น่า มิชิกุเระไปเข้าร่วมการก่อกบฏครั้งใหญ่ต่อนครหลวงจักรวรรดิ

ที่พวกศัตรูมีใบหน้าเศร้าก็คงเพราะพวกเขาจำใจต้องฆ่าพวกสุบารุอย่างไม่มีทางเลือก เพื่อปกป้องความสงบสุขของเผ่าพันธุ์

เรื่องที่น่าแปลกก็คือเจ้าเด็กแกะเองก็ดูจะไม่รู้ที่ซ่อนของทันซ่าเช่นกัน แถมเขายังคิดว่าที่ทันซ่าหายตัวไปเป็นฝีมือของพวกสุบารุอีก

(ระกว่างนี้อัลก็อาการดีขึ้นเล็กน้อยจนกลับมาร่วมวงสนทนาได้แล้ว แต่อัลบอกว่าอย่าพึ่งสนใจเรื่องของเขา คุยเรื่องทันซ่าต่อให้จบกันก่อน)​

ถ้าหากทันซ่าสั่งให้เพื่อนมีเขามาล้อมโรงแรมไว้ตั้งแต่ตอนที่เธอมาส่งข้อความที่ห้องพัก

คำถามคือหลักจากนั้นเธอหายหัวไปไหน? แล้วทำไมเพื่อนๆถึงไม่รู้เรื่องด้วย?

มีความเป็นไปได้สูงว่าพวกเผ่ามีเขาอาจจะเข้ามาโจมตีพวกสุบารุเพราะไม่เห็นทันซ่าเดินออกมาจากโรงแรมจนผิดสังเกตุ

สุบารุ: ถ้าเด็กคนนั้น.... ถ้าทันซ่าไม่ได้ออกไปนอกโรงแรมและซ่อนตัวอยู่ที่ไหนสักแห่ง ---นั่นหมายความว่าคุณโอลบาร์ตแอบร่วมมือกับเธองั้นเหรอ!?

.
ในที่สุด สุบารุก็ตามความคิดของวินเซนต์ก่อนหน้านี้ทัน

บางทีเกมเล่นซ่อนแอบที่โอลบาร์ตเสนอ อาจจะตั้งใจให้พวกสุบารุตามหาตัวทันซ่าแต่แรกก็ได้

บางทีเกมเล่นซ่อนแอบอาจจะเป็นแค่ของบังหน้าเพื่อวัดไหวพริบว่าพวกสุบารุจะรู้ทันเป้าหมายที่แท้จริงของโอลบาร์ตไหม

หรือบางทีนี่อาจจะเป็นวิธีการที่โอลบาร์ตสามารถฆ่าพวกสุบารุได้โดยที่ไม่ต้องลงมือเองตามกติกา

วินเซนต์หยิบหน้ากากอสูรจากมือสุบารุกลับมาสวม เขาสังเกตุว่าความสามารถในการคิดและการทำความเข้าใจขอลสุบารุด้อยลงตามร่างกายที่เป็นเด็ก

วินเซนต์จึงอธิบายทฤษฎีว่าวิชาของโอลบาร์ตอาจจะเป็นการแทรกแซงสมดุลของโอโดโดยตรง

พอโอโดที่มีความเกี่ยวพันกับการเจริญเติบโตและถดถอยของร่างกายถูกแทรกแซง ความฉลาดของพวกสุบารุก็ลดตามไปด้วย

อัล: ---เป็นเพราะคุณปู่คนนั้นมายุ่งกับร่างกายเรานี่เอง ไอ้แก่เวรนั่น จะต้องเล่นมันคืนให้ได้เลย....!

พอฟังคำอธิบายของวินเซนต์จบ อัลที่มือสั่นเทาก็ระเบิดอารมณ์ออกมา

.
เพื่อที่จะหาที่ซ่อนแห่งที่ 2 "ก้นบึ้งที่ทิวทัศน์ดี" ให้เจอ แผนของวินเซนต์คือการไปโรงเตี๊ยมเพื่อจ้างคนที่อาจรู้จักพื้นที่ดีมาช่วยตามหา

ที่เลือกโรงเตี๊ยมเพราะคนที่มารวมตัวที่นั่นน่าจะเป็น "คนนอก" มากกว่าชาวเมือง ลดความเสี่ยงการไปเจอกับชาวเมืองที่มีเขาได้

เพื่อการนั้นวินเซนต์ได้พกเงินจากโกดังของเมืองกัวราลมาล่วงหน้าเรียบร้อยแล้ว (ซีคูร์เป็นคนเปิดให้)

แต่ปัญหาก็คือถ้าโอลบาร์ตจับมือกับทันซ่าจริง พวกนั้นอาจจะส่งกำลังคนไปดักรอที่โรงเตี๊ยมแล้วก็ได้

แต่หนทางแก้ปัญหาง่ายๆก็มีอยู่ นั่นคือการส่ง "รุย" ไปจัดการ

.
มีเดียมลูบหัวขอบคุณรุยที่ช่วยเธอไว้ก่อนหน้านี้ รุยยังพูดจาแบบเด็กเอ๋ออยู่ก็จริง แต่ในศึกก่อนหน้านี้เธอก็ใช้อำนาจบาปตะกละอย่างชัดเจน

สุบารุที่รู้สึกหวาดระแวงขึ้นมาหยุดมือของมีเดียมไว้แล้วเตือนให้เธอระวังอย่าเข้าใกล้มากเกินไป

พออัลเห็นท่าทีแปลกๆของสุบารุ เขาก็ขอร้องให้เฉลยสักทีว่าทำไมถึงระแวงรุยไม่เลิกขนาดนั้น

อัล: นี่มันไม่ใช่สถานการณ์ที่แค่หัวเราะแล้วปล่อยผ่านได้อีกแล้วนะ ไม่ใช่แค่ชั้นคนเดียว นี่มันเกี่ยวพันกับเราทุกคน

สุบารุ: .....

อัล: นายอุบความลับอะไรของเด็กคนนี้ไว้กันแน่?

สุบารุรู้สึกว่าเขาปกปิดมันไว้นานกว่านี้ไม่ได้แล้ว หัวสมองที่กลายเป็นเด็กของเขาคิดข้ออ้างดีๆไม่ออกเลย

สุบารุ: ยัยนี่น่ะ...รุยน่ะคือ....บิชอปมหาบาป "ตะกละ"

.
ในที่สุด สุบารุก็เปิดเผยความลับเกี่ยวกับรุยที่เขาปกปิดทุกคนตั้งแต่ตอนที่มาถึงประเทศวอลลาเคียแห่งนี้

สุบารุแอบหวังว่าอย่างน้อยๆ มีเดียมผู้แสนร่าเริงอาจจะยอมปล่อยผ่านไปโดยไม่คิดอะไรมาก

มีเดียม: ---บิชอป...มหาบาป รุยจังเป็นบิชอปมหาบาป.....

รุย: อู~?

แต่ความหวังนั้นก็เป็นแค่ฝันลมๆแล้งๆ เพราะความกลัวปรากฏขึ้นในดวงตาของมีเดียมอย่างชัดเจน

อัล: พี่น้อง ถ้าล้อเล่นนี่ไม่ขำนะ

สุบารุ: มะ...ไม่ได้ล้อเล่นสักหน่อย....

อัล: ถ้าไม่ได้ล้อเล่น ก็ยิ่งขำไม่ออกไปใหญ่เลยโว้ย!

อัลตะโกนอย่างเดือดดาลและชักดาบมังกรฟ้าออกมา ถึงแม้ดาบเล่มใหญ่จะปักลงที่พื้นเพราะความต่างของน้ำหนักดาบและกำลังแขนของเด็ก แต่ก็ใช่ว่าอัลจะไม่สามารถใช้งานมันได้

.
อัลเตือนสุบารุว่าจำเหตุการณ์ที่เมืองพริสเทลล่าไม่ได้หรือไงกัน จำไม่ได้เหรอว่าพวกบิชอปมหาบาปมันเคยทำอะไรไว้บ้าง

สุบารุที่ปฏิเสธไม่ได้เลือกมองหาความหวังอันริบหรี่จากวินเซนต์ซึ่งเป็นคนสุดท้ายในกลุ่มที่ยังไม่ได้ออกความเห็น

วินเซนต์: ก็ไม่รู้หรอกนะว่าประเทศอื่นเขาปฏิบัติกันอย่างไร ---แต่ว่าในจักรวรรดิแห่งนี้ ผู้ใดก็ตามที่เคารพบูชา "แม่มด" จะถูกประหารโดยไม่มีข้อยกเว้น

ทันทีที่วินเซนต์ประกาศออกมาเช่นนั้น สุบารุก็หลับตาลงยอมรับชะตากรรม จากนั้น---

สุบารุ: ---อึก รุย!!

มีเดียม: สุบารุจิน!?

พอสุบารุตะโกนเรียก รุยก็โอบเอวเขาแล้วกระโดดพาสุบารุหนีขึ้นฟ้าไปด้วยกัน เธอถีบกำแพงไปเรื่อยๆเพื่อมุ่งหน้าขึ้นไปบนหลังคา

รุย: อูอาอู

หลังจากที่เธอช่วยชีวิตเขาไว้ สุบารุก็ทำใจทอดทิ้งเด็กคนนี้ไม่ลง นี่มันไม่เกี่ยวกับเรมหรือใครอื่น แต่เป็นปัญหาที่นัตสึกิ สุบารุจะต้องรับผิดชอบและเผชิญหน้าด้วยตัวเอง

อัล: พี่น้อง! กลับมานี่เลยนะ! ไอ้เวรตะไลเอ๊ย--!

.
สุบารุหยุดพักบนหลังคาชั่วคราว แต่ถ้าเขาไม่ยอมทำอะไร อัลกับวินเซนต์จะไม่ยอมเลิกราจนกว่าจะฆ่ารุยได้แน่ๆ

สุบารุเริ่มไม่มั่นใจว่าสมองที่เด็กลงของเขาทำให้ตัวเองตัดสินใจทำอะไรโง่ๆไปรึเปล่่า ถึงได้เลือกรุย แต่ดันทิ้งวินเซนต์ อัล มีเดียมไว้แบบนี้

ก่อนที่จะตัดสินใจว่าจะเอายังไงกับรุยต่อ ก่อนที่จะตัดสินใจว่าแก้ตัวกับเพื่อนๆยังไงดี สุบารุจะต้องหาทางเอาสมองแบบตอนโตกลับคืนมาให้ได้ก่อน

สุบารุ: ---ตามหาตัวคุณโอลบาร์ต จะพึ่งพาพวกอาเบลไม่ได้ งานนี้ทุ่มสุดตัว

รุย: อา อู!

ท่ามกลางนครแห่งมารเคออสเฟลม เด็กสองคนตัดสินใจตั้งตัวเป็นศัตรูกับทั้งผู้อยู่อาศัยของเมืองและอดีตจักรพรรดิ และตั้งเป้าที่จะหาตัวหัวหน้าชิโนบิให้เจอ

สุบารุกับรุยต้องรับบทเป็น "คนหา" ของเกมเล่นซ่อนแอบ และ "คนหนี" ของเกมวิ่งไล่จับไปพร้อมๆกัน

จบตอน
