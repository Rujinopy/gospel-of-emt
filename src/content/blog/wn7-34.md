---
title: 'บทที่ 7 ตอนที่ 34 "เรื่องวิวาทในรถเกวียน"'
description: "เรื่องวิวาทในรถเกวียน"
date: 2023-10-04
image: "@assets/blog/wn7-34.webp"
imageAlt: webnovel arc7 chapter34
categories: [Arc 7]
author: admin
hideToc: true
tags: [rezeroarc7]
---
ม้าลมกรดนาม "เลดี้" ที่ซีคูร์ให้ยืมพาพวกสุบารุเดินทางไปสู่นครแห่งมาร "เคออสเฟลม"

อัลบ่นอุบอิบขึ้นมาว่ายังไงเขายังทำใจให้ชินกับสุบารุในโหมดแต่งหญิงเป็นนัตสึมิไม่ได้เสียที

นัตสึมิในตอนนี้เปลี่ยนโหมดจาก "สาวนักดนตรีพเนจร" ไปเป็นลุค "นักวางกลยุทธ์หญิง" แทน

เขาเลยเปลี่ยนไปใส่เครื่องแบบทหารสีแดงของระดับหัวหน้าแบบเดียวกับซีคูร์ และบนหัวก็สวมหมวกเบเร่ต์ที่มีขนนกประดับ

(สุบารุยืมไอเดียการแต่งตัวมาจากครูช)

.
อัลนั้นเป็นคนจากญี่ปุ่นเหมือนกับสุบารุที่ถูกอัญเชิญมาต่างโลกเมื่อราว 18-19 ปีก่อน

อัลสูญเสียแขนไปตั้งแต่ช่วงแรกที่มาถึงโลกนี้ เรียกได้ว่าชีวิตความเป็นอยู่ลำบากกว่าสุบารุเยอะ

แต่เพราะอัลไม่เคยเล่าเพิ่มและสุบารุไม่กล้าถาม ทั้งสองก็เลยรู้เรื่องส่วนตัวอีกฝ่ายแค่ผิวเผิน (โดยเฉพาะฝั่งสุบารุ)

สุบารุวิเคราะห์จากการที่อัลกับเขารู้ศัพท์เฉพาะทางพอๆกัน เป็นไปได้ว่าอัลน่าจะถูกอัญเชิญมาจากยุคเดียวกับสุบารุ

แถมอัลน่าจะถูกเรียกมาต่างโลกตอนที่เขาอายุพอๆกับสุบารุในปัจจุบัน

.
วินเซนต์เล่าถึงบทบาทของ "นักอ่านดารา" แห่งวอลลาเคีย ผู้ที่สามารถติดต่อกับดวงดาวและพยากรณ์อนาคตเพื่อประโยชน์ของจักรวรรดิ

บทบาทของโหราจารย์นั้นคล้ายกันกับ "ศิลาจารึกมังกร" ของลุกุนิก้าก็ว่าได้

สรุปก็คือวินเซนต์นั้นถูกทั้งนายกรัฐมนตรี เสนาธิการคนสนิทและนักพยากรณ์ของประเทศตัวเองหักหลัง

.
จู่ๆ มีเดียมที่กุมบังเหียนอยู่ก็เรียกทุกคนให้ดูอะไรบางอย่างข้างหน้า แต่มันอยู่ไกลออกไปกว่าที่สายตาสุบารุจะมองเห็น

ทาริตต้าที่อยู่บนหลังคาเลยช่วยมองให้ว่าที่ถนนด้านหน้ามีด่านตรวจตั้งอยู่ แถมรถขนปศุสัตว์ด้านหน้าก็กำลังถูกทหารจักรวรรดิตรวจค้น

วินเซนต์มองว่าข่าวจากอาราเคียยังไม่น่าจะกระจายถึงทางตอนใต้ได้เร็วขนาดนี้ ดังนั้นด่านตรวจจึงน่าจะตามหาอย่างอื่นที่ไม่ใช่พวกสุบารุอยู่

ด้วยเหตุนี้วินเซนต์เลยสั่งให้ไม่ต้องอ้อมและตรงไปที่ด่านตรวจได้เลย เพื่อที่จะได้หาข้อมูลเพิ่มว่าพวกทหารกำลังตามหาอะไรอยู่

ว่าแล้ววินเซนต์ก็ไปเปิดฝาพื้นออกและลงไปซ่อนตัวอยู่ในช่องลับใต้รถลาก แถมยังฝากฝังให้สุบารุรับบทตีเนียนคุยกับทหารอีกต่างหาก

.
ถึงจะยังเคืองวินเซนต์ที่โยนขี้ให้ไม่หาย แต่ทหารที่ด่านตรวจก็มองเห็นรถลากแล้ว พวกสุบารุเลยไม่มีทางเลือกให้อ้อมหนีอีกต่อไป

อัล: พร้อมไหม พี่น้อง?

นัตสึมิ: ---ค่ะ ค่ะ พร้อมแล้วค่า! ฝากตัวด้วยนะคะ!

อัล: .....เปลี่ยนโหมดซะเร็วเชียว

นัตสึมิ: ตายจริง เหล่าทหารทุกคน ขอบคุณที่ทำหน้าที่อย่างขยันขันแข็งกันนะคะ มีอะไรให้ทางนี้ช่วยหรือเปล่าคะ?

หลังจากที่พูดแบบผู้ชายมาทั้งทาง นัตสึมิก็กลับเข้าโหมดมารยาหญิงแล้วเปิดหน้าต่างไปโบกมือทักทายทหารที่ด่านตรวจ

.
ตามเรื่องแต่งที่เตี๊ยมกันมานั้น นัตสึมิเป็นลูกสาวของเคาท์ระดับล่าง อัลกับมีเดียมเป็นคนคุ้มกันที่จ้างมาอารักขานัตสึมิ

ส่วนทาริตต้าได้รับบทเป็นคนรับใช้ของนัตสึมิ เธอเลยสวมชุดพ่อบ้านแบบผู้ชายอยู่ (เจ้านายแต่งหญิง/คนรับใช้แต่งชาย)

พวกทหารที่ด่านตรวจไม่ได้สงสัยอะไร เพียงแค่เป็นห่วงที่นัตสึมิจะเข้ายังเมืองเคออสเฟลมก็เท่านั้น

นัตสึมิ: ต๊ายตาย(อาระๆ) ถ้าทางงานยุ่งกันเชียว.... มีเรื่องอะไรเกิดขึ้นหรือเปล่าคะ?

ทหาร: เปล่า ก็ไม่ใช่เรื่องใหญ่อะไรหรอก เรากำลังตามหาทหารหนีทัพจากศึกทางตอนเหนือของป่าแบดไฮม์เมื่อเร็วๆนี้น่ะครับ .....เขาเป็นอาชญากรที่ทางการตามตัวอยู่ก็ว่าได้

นัตสึมิ: ทางการตามตัว...เหรอคะ?

ทหาร: มีการพบเห็นชายที่ทางนครหลวงต้องการตัวอยู่ในบริเวณนี้ เห็นว่าเป็นชายอายุประมาณ 50 ปีและมีผมสีน้ำเงินน่ะครับ เคยเห็นบ้างหรือเปล่า?

ในเมื่อไม่มีความเกี่ยวข้องกับชายที่ถูกทางการตามล่า พวกนัตสึมิเลยถูกปล่อยผ่านมาอย่างสวัสดิภาพ

แต่นัตสึมิก็อดคิดไม่ได้ว่ารูปลักษณ์ของทหารหนีทัพคนที่ว่านั้นฟังดูคล้ายกับ "โลอัน" ทหารรับจ้างขี้เมาที่เขาเคยจ้างในลูปหนึ่งเลย

.
อัลกับนัตสึมิช่วยกันเปิดฝาพื้นออกเพื่อลากตัววินเซนต์กลับขึ้นมาด่าข้อหาส่งเสียงดังตอนผ่านด่านตรวจ

นัตสึมิ: เดี๋ยวเถอะ อาเบล ทำเสียงดังเพื่ออะไรกันคะ? นี่นายรู้บ้างไหมว่าดิฉันต้องลำบากขนาดไหนกว่าจะแก้ตัวมาได้--

รุย: อู--!

นัตสึมิ: กรี๊ดดดดด!?

แต่แล้วคนที่โผล่จากใต้พื้นมาเจอเขาดันเป็น "รุย อาร์เน็บ" ไม่ใช่วินเซนต์ เธอนี่แหละคือตัวการส่งเสียงดังที่ด่านตรวจ

นัตสึมิตกใจถึงขั้นกระโดดไปให้ทาริตต้าอุ้มเลยทีเดียว

.
วินเซนต์ปีนตามหลังรุยขึ้นมาแล้วอธิบายว่ารุยคงซ่อนอยู่ในช่องลับใต้พื้นรถนั่นมานานแล้ว อูตาคาตะน่าจะเป็นคนช่วย

ตอนนี้พวกเขามาไกลเกินกว่าจะเอารุยกลับไปส่งแล้ว เลยไม่มีทางเลือกอื่นนอกจากเอาเธอติดไปด้วย

อัลมองแง่ดีว่าการมีเด็กติดมาด้วยอาจจะช่วยให้ผ่านด่านตรวจง่ายขึ้น จากนั้นเขาก็พยายามเดินเข้ามาปลอบรุยด้วยการลูบหัว

แต่รุยกลับกัดมือของอัล แล้วแยกเขี้ยวใส่พร้อมวิ่งไปซ่อนข้างหลังสุบารุ

อัล: โอ๊ย! เจ็บโว๊ย! ไหงถึงฟอลโล่แบบนั้นกันเล่า!?

นัตสึมิ: จะ...จับได้คาหนังคาเขาค่ะ! กะแล้วเชียวว่าเธอน่ะรอจังหวะเผยธาตุแท้อยู่สินะคะ!

รุย: อู! อา! อาอู!

นัตสึมิ: อาอูอะไรฟังไม่รู้เรื่องค่ะ!

.
นัตสึมินึกว่าอัลโดยรุยเล่นงานด้วยการกินชื่อเข้าไปเสียแล้ว แต่ทุกคนก็ยังจดจำเขาได้อยู่ ทาริตต้าเลยเข้ามาเตือนสติแล้วอุ้มรุยแยกออกไปก่อน

นัตสึมิเริ่มคิดว่าเขาควรบอกเรื่องที่รุยเป็นบิชอปมหาบาปไปเลยดีไหม ทุกคนในรถลากน่าจะรู้จัก ต่างจากเรมที่ความจำเสื่อม

แต่สุดท้ายเขาก็ทำใจบอกออกไปไม่ได้ เพราะรุยในตอนนี้ไม่ได้ร้ายแบบแต่ก่อนแล้ว

ถ้าบอกตัวตนของรุยตอนนี้ นัตสึมิรู้เลยว่าวินเซนต์ไม่เก็บรุยไว้แน่นอน

.
พอเห็นบรรยากาศตึงเครียด มีเดียมกับทาริตต้าก็เลยดึงรุยออกมานั่งตรงข้างๆที่นั่งสารถีไว้ก่อน

ทางนัตสึมินั้นตั้งใจพารุยกลับไปหาเรมอย่างปลอดภัย ความสัมพันธ์ระหว่างทั้งสองจะได้ไม่แย่ลง

แต่นัตสึมิก็ฝากให้อัลช่วยจับตาดูรุยไว้ด้วยเพราะยังระแวงไม่หาย โดยใช้ข้ออ้างว่าถ้าเกิดอะไรขึ้นกับรุยก็จะเป็นการทรมานเรมไปด้วย

ท้ายที่สุดแล้วการโผล่มาแจมของรุยก็ทำให้นัตสึมิกับวินเซนต์เคืองกันจนทั้งคู่ไม่คุยกันต่อตลอดทาง

จบตอน