---
title: 'บทที่ 7 ตอนที่ 16 "สถานการณ์ในจักรวรรดิ"'
description: "สถานการณ์ในจักรวรรดิ"
date: 2023-09-16
image: "@assets/blog/wn7-16.webp"
imageAlt: webnovel arc7 chapter16
categories: [Arc 7]
author: admin
hideToc: true
tags: [rezeroarc7]
---
เมืองกัวราลมีด่านตรวจคนเข้าเมืองคูนากับโฮลี่ถึงเข้าไปด้วยไม่ได้ แถมพวกสุบารุยังเปิดเผยตัวตนไม่ได้อีก พวกเขาเลยต้องหาวิธีผ่านเข้าเมือง

ไทม์ไลน์ใหม่ พวกสุบารุมาถึงจักรวรรดิวอลลาเคียได้ 10 วันแล้ว ที่ผ่านมาพวกเขามีไกด์นำทางมาตลอด แต่จากนี้ไปทั้งสามคนต้องหาทางกลับบ้านเอง

พวกสุบารุผ่านเข้าเมืองมาได้ด้วยการช่วยเหลือของสองพี่น้องผมทอง ฟล็อป (พี่ชาย) & มีเดียม (น้องสาว) โอคอนเนล

สองพี่น้องโอคอนเนลนั้นมีพี่ชายเป็นพ่อค้า ส่วนน้องสาวเป็นบอดี้การ์ด สุบารุจึงเสนอเก้าอี้สะพายหลังแบบพับได้ที่เขาใช้แบกเรมให้คนพี่ แลกกับการช่วยพาพวกสุบารุผ่านเข้าเมืองโดยไม่ต้องยืนยันตัวตน

ทีแรกสุบารุกำหนดบทบาทให้ทั้งสามคนเป็นพี่น้องกัน แต่ก็ถูกสองพี่น้องโอคอนเนลมองออกเพราะหน้าตากับสีผมไปกันคนละทาง

เรมเลยช่วยพูดแก้ต่างแบบฉุกเฉินไปว่าทั้งคู่เป็นสามีภรรยาแทน ส่วนรุยเป็นน้องสาวของพี่สาว (หลานสาวของเรม)

หลังผ่านเข้าเมืองมาได้สุบารุฉลองด้วยการชูมือขึ้นฟ้าทำท่าประจำตัว โดยมีรุยเลียนแบบด้วยคน

เมืองในกำแพงกัวราลนี้ดูเรียบๆ ถนนไม่ได้ปูหินไว้ ไม่ได้สวยงามเหมือนอย่างเมืองหลวงของลุกุนิก้า เมืองพริสเทลล่าหรือเมืองคอสทูลที่สุบารุรู้จัก

สุบารุเอาเขาเอลกีน่าไปขายแล้วได้เงินมาเพียบเพราะฟล็อปช่วยต่อราคาให้ จากนั้นก็เช่าห้องโรงแรมอย่างดีอยู่ (สุบารุจำคำแนะนำของออตโต้มาว่า "จงใช้เงินซื้อความปลอดภัย")

ห้องถูกแบ่งตามชายหญิง สุบารุอยู่กับฟล็อป ส่วนเรม รุย มีเดียมอยู่ด้วยกัน

สุบารุกับฟล็อปออกไปข้างนอกเพื่อหาข้าวเย็นกับเตรียมการเดินทางในอนาคต ฟล็อปอาสาช่วยหา "ฟาโร" วัวลากรถสำหรับขนส่งให้พวกสุบารุใช้

ฟล็อปเล่าให้ฟังว่าตั้งแต่วินเซนต์ได้ครองบัลลังก์ประเทศก็วุ่นวายน้อยลง เขาเตือนเพิ่มว่าช่วงนี้สถานการณ์ที่เมืองหลวงมีแววจะกลับมาวุ่นวาย

แต่ก็มีประกาศออกมาจากองค์จักรพรรดิว่าจะนำทัพไปจัดการปัญหาความไม่สงบเอง ทั้งๆที่วินเซนต์ไม่ได้อยู่ที่เมืองหลวงแล้วแท้ๆ

ฟล็อปเห็นสุบารุขมวดคิ้วคิดมาก เขาเลยสอนวิธีแก้หน้าบูดบึ้งแบบนั้น เวลาไปเจรจาอะไรจะได้ไม่ติดขัด

ฟล็อปกับสุบารุมาถึงหน้าโรงเตี๊ยมแห่งหนึ่งเพื่อที่จะจ้างคนคุ้มกันมาเป็นเพื่อนร่วมทางกับพวกสุบารุที่จะเดินทางต่อ

แต่ตอนที่สุบารุกำลังจะขอให้ฟล็อปและน้องสาวช่วยอะไรซักอย่างนั้นเอง เขาก็ได้ยินเสียงอะไรบางอย่างดังขึ้นมา

พอรู้ตัวอีกที สุบารุก็ "ตายแล้วกลับมา" โดยที่ไม่รู้ว่าสาเหตุการตายคืออะไร

จุดเซฟคือกลางเมืองกัวราล ตอนที่ฟล็อปกำลังสอนวิธีแก้หน้าบูดบึ้งให้เขาเมื่อไม่กี่นาทีก่อน

จบตอน

Death Counts: 3