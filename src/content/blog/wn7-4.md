---
title: 'บทที่ 7 ตอนที่ 4 "ทางเลือกอันหาญกล้า"'
description: "ทางเลือกอันหาญกล้า"
date: 2023-09-04
image: "@assets/blog/wn7-4.webp"
imageAlt: webnovel arc7 chapter4
categories: [Arc 7]
author: admin
hideToc: true
tags: [rezeroarc7]
---

เริ่มด้วยแฟลชแบ็คตอนที่สุบารุฝึกซ้อมใช้แส้กับคลินด์

พอเห็นสุบารุโดนแส้คลินด์หวดข้อมือ เฟรเดริก้าก็เป็นห่วงแล้วเข้ามาทะเลาะกับคลินด์ตามประสาสองคนไม่ถูกกัน

สุบารุเรียกคลินด์ว่าอาจารย์(ชิโชว/師匠)

พวกเขาฝึกฝนกันด้วยการให้สุบารุใช้แส้ดึงฟืนที่ตั้งอยู่ตรงกลางมาให้ได้ ระหว่างนั้นคลินด์จะใช้แส้ของตัวเองขัดสุบารุตลอด

คลินด์บอกว่าสุบารุมีพวกพ้องที่มีเป้าหมายร่วมกันให้พึ่งพาอยู่แล้ว ไม่ต้องแบกรับหน้าที่ปกป้องเอมิเลียไว้คนเดียว

สุบารุเลยถามว่าถ้าถึงคราวเขาต้องปะทะกับศัตรูที่เก่งกว่าด้วยตัวคนเดียวขึ้นมาให้ทำไง? คลินด์เลยบอกถ้าเจอแบบนั้นก็เผ่นเถอะ

กลับมาปัจจุบัน สุบารุพุ่งตัวกอดเรมเพื่อหลบธนู เรมโวยวายว่าจู่ๆทำอะไร สุบารุเลยสั่งให้เธอเงียบไว้ก่อน

ต้นไม้ที่โดนธนูยิงล้มลงมาทับตรงที่สุบารุกับเรมเคยอยู่ ถึงเรมจะขัดขืนแต่สุบารุก็กดตัวเธอไว้แล้วกลิ้งตัวไปจนทั้งคู่ตกลงไปในหลุมกับดักของเรม

พอลงถึงพื้นเรมหักนิ้วมือสุบารุไปสามนิ้วแล้วเธอก็รีบคลานหนีทิ้งระยะห่างจากสุบารุ

สุบารุต้องเอาท่อนไม้กับเศษผ้ามาดามแขนเป็นเฝือกไว้ก่อน คิดในใจว่าโชคดีที่เป็นแขนซ้าย ถ้าเป็นข้างขวานี่คงเหวี่ยงแส้ไม่ได้แล้ว

สุบารุพยามโผล่หน้าจากหลุมขึ้นไปดู ปรากฏว่านักล่าเริ่มยิงธนูทำลายต้นไม้เพื่อเคลียร์ทัศนวิสัยให้ชัดเจน

สุบารุสงสัยว่าทำไมนักล่าถึงมาโผล่ในป่าฝั่งตรงข้ามกับลูปแรกได้

นี่เขาโดนจับตามองอยู่แต่แรก ตั้งแต่ที่ถูกเงาดำพามาที่นี่แล้วเหรอ?

สุบารุพยายามบอกนักล่าว่าพวกเราแค่บังเอิญหลงมา ไม่ได้มีเจตนาร้ายอะไร

เรมสวนว่า "พวกเรานี่นับฉันกับเด็กคนนั้นด้วยเหรอ? อย่ามาเหมาเป็นพวกเดียวกันนะ"

นักล่ากลบเสียงทั้งสองคนเถียงกันด้วยการยิงธนูลงหลุมไปหนึ่งดอก

สุบารุคิดว่าจะอาศัยช่องโหว่ของอาวุธอีกฝ่าย มันไม่เหมือนสไนเปอร์ในโลกเก่า ธนูยังไงก็ต้องมีช่องว่างในการยิงแต่ละดอก ยิงต่อเนื่องไม่ได้

สุบารุบอกให้เรมหนีไปก่อนระหว่างที่เขาล่อนักล่าให้ แล้วให้เธอทิ้งร่องรอยไว้ให้เขาตามไปทีหลัง

เรมไม่พอใจที่สุบารุออกคำสั่งตามใจชอบ แต่จะยอมร่วมมือไปก่อน มีข้อแม้ว่าสุบารุต้องไปช่วยรุยที่สลบอยู่และถูกซ่อนไว้หลังต้นไม้ใกล้ๆนี้

สุบารุบ่นด่าความใจบุญของตัวเองที่ดันไปช่วยรุยไว้ แต่ก็ต้องยอมทำตามใจเรมไปก่อน

สุบารุโยนท่อนไม้ขึ้นมาจากหลุม พอนักล่ายิงธนูทำลายมันแล้วสุบารุก็รีบวิ่งขึ้นหลุมมา ช่องว่างในการยิงธนูแต่ละดอกอยู่ที่ราวๆ 2 วินาที

ถึงเรมจะลืมทั้งวิธีใช้เขาโอนิและเวทมนตร์ไปหมดแล้ว แต่ก็ยังมีพละกำลังพื้นฐานของโอนิอยู่ สุบารุเลยขอให้เธอช่วยเขวี้ยงหินช่วยขัดนักล่า

สุบารุใช้จังหวะนั้นไปที่หลังต้นไม้ แล้วเจอรุยที่โดนเรมน็อคสลบไปนอนอยู่ สุบารุเกิดลังเลขึ้นมา แต่พอได้ยินเสียงเรมตะโกนให้รีบเลยจำใจต้องแบกรุยกลับมาด้วย

แต่ขากลับดันมีงูเกล็ดเขียวตัวยาว 10 เมตรโผล่ออกมา สุบารุสังเกตว่ามันมีเขาอยู่ มันคือสัตว์ปีศาจในป่านี้ที่ถูกกลิ่นของเขาล่อมานั่นเอง

ปากของงูเขียวกว้างพอที่จะกลืนทั้งสุบารุและรุยเข้าไปได้ สุบารุพยามนึกหาทางเอาตัวรอดแต่ดันไปนึกถึงตอนที่โดนกระต่ายใหญ่รุมแดกแทน

พอทำใจว่าไม่รอดแน่ๆ ลูกธนูของนักล่าก็เจาะทะลุร่างของงูเขียวจนเลือดสีดำของมันอาบท่วมตัวสุบารุกับรุย

จบตอน