---
title: 'บทที่ 7 ตอนที่ 33 "ได้เวลาออกเดินทางสู่นครมาร"'
description: "ได้เวลาออกเดินทางสู่นครมาร"
date: 2023-10-03
image: "@assets/blog/wn7-33.webp"
imageAlt: webnovel arc7 chapter33
categories: [Arc 7]
author: admin
hideToc: true
tags: [rezeroarc7]
---
สุบารุยังเคลือบแคลงใจว่าแค่ 4 คนจะเพียงพอต่อภารกิจเดินทางสู่เมืองเคออสเฟลมในครั้งนี้ไหม

อัลเลยขออนุญาตพริสซิลล่าว่าอยากติดตามไปช่วยเหลือพี่น้องของเขาในภารกิจนี้ด้วยคน

อัลเคลมว่าถึงแม้ฝีมือต่อสู้ของเขาจะต่ำกว่าทาริตต้าก็ตาม แต่ขอรับรองว่าตัวเขามีประโยชน์ต่อสุบารุแน่นอน

พริสซิลล่าไม่พอใจเล็กน้อย แต่สุดท้ายก็ยอมอนุญาตให้อัลร่วมทางกับพวกสุบารุเป็นสมาชิกคนที่ 5

ที่จริงสุบารุก็ไม่อยากให้อัลมาเกี่ยวข้องเหมือนฟล็อปกับมีเดียม แต่สุดท้ายวินเซนต์ก็ตัดสินใจให้อัลติดตามมาด้วยโดยไม่สนใจความเห็นของสุบารุ

สุบารุเริ่มโวยวายว่า "ไม่ฟังกันงี้แล้วจะให้ตูเป็นนักกลยุทธ์ของเอ็งเพื่ออะไร?" วินเซนต์เลยสวนว่าเขาจะรับฟังความเห็นที่มีประโยชน์เท่านั้น

อีกอย่างตอนนี้วินเซนต์ต้องการยกเครดิตผู้กำราบเมืองปราการกัวราลให้สุบารุทั้งหมด พร้อมทั้งเตรียมการใส่สีตีไข่ให้เรื่องราวมันเว่อร์วังกว่าเดิมเสียด้วย

.
วันต่อมา วินเซนต์ได้ฝากฝังให้ซีคูร์ทำให้พวกทหารในเมืองกัวราลเป็นน้ำหนึ่งเดียวกัน(หันมาภักดีต่อวินเซนต์)ในระหว่างที่เขาไม่อยู่

ก่อนที่พวกสุบารุจะออกเดินทาง เรมก็เข้ามาร่ำลาเล็กน้อย

เรม: จะไปจริงๆ งั้นเหรอคะ?

สุบารุ: .........

เรม: ไม่สิ ถามอะไรแปลกๆออกไปจนได้ อย่าใส่ใจเลยค่ะ

เรมนั้นเลือกอยู่ที่เมืองกัวราลต่อเพื่อรักษาคนเจ็บ ไม่ได้ติดตามไปกับพวกสุบารุด้วย

.
ถ้าเป็นไปได้สุบารุก็ไม่อยากอยู่ห่างจากเรมมากเกินไป เนื่องจากว่าเขาจะไม่สามารถคอนเฟิร์มความปลอดภัยของเรมได้

สุบารุรู้สึกเกลียดตัวเองขึ้นมาอีกครั้งเพราะเขาแอบรู้สึกยินดีที่ขาเรมพิการอยู่ เธอเลยหนีไปจากเขาไม่ได้

สุบารุตั้งสติอีกครั้งแล้วตั้งมั่นว่าจะนำความเชื่อใจของเรมต่อตัวเขากลับคืนมา

สุบารุ: บอกมาที เรม ถ้ามีอะไรที่เธอไม่สบายใจก็บอกได้เลยนะ ชั้นจะพยายามแก้ไขให้ดีที่สุดไม่ว่าจะเป็นเรื่องอะไร

เรม: .....ถ้างั้น ทำไมถึงยังแต่งตัวแบบนั้นอยู่อีกล่ะคะ?

สุบารุ: เอ๊ะ!?

.
กลายเป็นว่าสุบารุยังคงอยู่ในโหมดแต่งหญิงเป็น "นัตสึมิ ชวาร์ซ" ในการออกเดินทางครั้งนี้

สุบารุ: บอกไปเมื่อวานแล้วไง เรม ว่าพวกเราน่ะมาจากประเทศข้างๆ ถ้าชื่อจริงของชั้นหลุดออกไปได้เป็นปัญหาระดับประเทศแน่ เพราะงั้นถึงได้จำเป็น นี่น่ะไม่ใช่ตัวชั้นแต่เป็น "นัตสึมิ ชวาร์ซ" ต่างหาก!

เรม: เฮ้อ งั้นเหรอคะ

สุบารุ: เป็นคำตอบที่ฟังดูไม่เชื่อกันซะเหลือเกิน!!

สุบารุตั้งมั่นว่าจะปล่อยให้ชื่อ "นัตสึกิ สุบารุ" ถูกเผยแพร่ออกไปในจักรวรรดิไม่ได้เด็ดขาด

เพื่อการนั้น เขาจะทำให้ชื่อ "นัตสึมิ ชวาร์ซ" มีชื่อเสียงโด่งดังขึ้นมาแทนตามแผนของวินเซนต์

ไม่ใช่แค่เพื่อกลบเกลื่อนตัวตน แต่ถ้าหากพวกเอมิเลียได้ยินชื่อเสียงของนัตสึมิเข้า เพื่อนๆก็น่าจะรู้แน่นอนว่าเป็นสุบารุและมาตามหากันได้ถูกที่

สุบารุ: สรุปคือชั้นแต่งตัวแบบนี้เพราะความจำเป็นเข้าใจไหม?

เรม: ................................................เข้าใจก็ได้ค่ะ

.
ก่อนเดินทางสุบารุถามเรมให้แน่ใจว่ายัยนั่น(รุย)อยู่ไหน เธอตอบว่าตอนนี้รุยคงเล่นอยู่กับอูตาคาตะ

เรมบ่นว่าสุบารุคิดมากเหลือเกิน ก่อนหน้านี้ตอนที่ยึดเมืองกัวราล สุบารุก็ละสายตาจากรุยตั้งพักใหญ่ แต่เรมก็ไม่เห็นจะมีอะไรเกิดขึ้น

สุบารุชั่งใจว่าจะบอกตัวจริงของรุยให้เรมฟังดีไหม แต่ก็ตัดสินใจยังไม่บอก เรมจะได้ไม่เก็บไปเครียด

สุบารุเลือกฝากให้คูนาช่วยระวังเรื่องรุยแทนช่วงที่เขาไม่อยู่

อัลเรียกให้สุบารุมาขึ้นรถที่ลากโดยสัตว์พาหนะชนิดใหม่ "ม้าลมกรด"

ม้าลมกรดคือสัตว์พาหนะหายากที่มอบให้แก่ทหารระดับแม่ทัพในวอลลาเคียเท่านั้น ซีคูร์เป็นคนมอบมันให้พวกสุบารุเอามาใช้งาน

สุดท้ายเรมก็เริ่มรำคาญที่สุบารุไม่ไปสักทีทั้งที่อัลมาเรียกแล้ว เลยใช้ไม้เท้าตีไล่เขาไป

.
ในที่สุดรถม้าลมกรดก็เดินทางออกจากเมืองกัวราลมุ่งหน้าไปสู่นครมารเคออสเฟลม

เรมมองดูรถลากที่มีคณะเดินทางทั้ง 5 คนโดยสารอยู่ค่อยๆวิ่งห่างออกไปจนพ้นระยะสายตา

พริสซิลล่าโผล่มาเสวนากับเรมเล็กน้อย เรมกล้าพูดโต้กลับ จนพริสซิลล่าแอบถูกใจ

มีการเปิดเผยผ่านมุมมองของเรมว่ากลิ่นสาบแม่มดของสุบารุบางช่วงหนักจนถึงขั้นบดบังหน้าตาของเขาเลย

ทุกครั้งที่มองหน้าสุบารุ เรมก็จะเห็นความหมดหวังที่ก่อตัวอยู่ในดวงตาของเขา มันเป็นความรู้สึกที่มีต่อ "ตัวเธอคนเก่า" ไม่ใช่เปลือกที่ว่างเปล่าในปัจจุบัน

เรมรู้สึกเกลียดตัวเองที่แอบรู้สึกยินดีที่ได้แยกห่างจากสุบารุเสียที เพราะเธอทนดูสายตาหมดหวังของเขาไม่ได้

.
พริสซิลล่า: เจ้าน่ะชื่อว่าอะไร?

เรม: เอ๋?

พริสซิลล่า: นามของเจ้า นี่เสียไปทั้งชื่อและตัวตนหรือยังไง? แต่ได้ยินว่าเจ้าถูกเรียกด้วยชื่ออะไรสักอย่างอยู่นี่ รู้สึกว่าจะเป็น.....

เรม: "เรม" ค่ะ

ในที่สุดเรมก็ยอมรับนามที่เธอถูกสุบารุเรียกมาราวสองสัปดาห์เป็นชื่อของตัวเองเสียที

พริสซิลล่า: น่าสนใจ .....เรม ข้าพเจ้าจะขอเก็บเจ้าไว้ข้างกายสักพักหนึ่งล่ะนะ

เรม: .....ข้างคุณ เหรอคะ?

พริสซิลล่า: เจ้าน่ะมีพื้นฐานกับความมุ่งมั่น แต่ขาดทักษะ ข้าพเจ้าจะช่วยปรับปรุงเวทรักษาห่วยๆของเจ้าให้พอใช้งานได้เอง

เรม: ...! จะช่วยสอนการใช้เวทรักษาให้เหรอคะ?

พริสซิลล่า: โง่เง่า ข้าพเจ้าไม่ได้มีพื้นฐานการใช้เวทรักษาเสียหน่อย แต่ก็มีสายตาที่จะประเมินสิ่งที่เจ้ายังขาดไปได้

.
พริสซิลล่าตัดสินใจอยู่รออัลกลับมาที่เมืองกัวราลต่อและคิดจะเรียก "ชูลท์" มาช่วยงานจิปาถะ

พริสซิลล่าสั่งให้เรมไปเตรียมห้องนอนไว้ให้เธอโดยทันที เรมเลยคิดจะไปคุยกับซีคูร์แต่ก็เจอเข้ากับอูตาคาตะกลางทางก่อน

ทั้งสองคุยกันเล็กน้อยและตัดสินใจว่าจะปกป้องที่แห่งนี้ไว้เพื่อรอให้พวกทาริตต้ากลับมา

.
ตอนนั้นเองที่เรมสังเกตเห็นความผิดปกติ.... ทำไมอูตาคาตะถึงได้มานั่งมองหน้าต่างอยู่คนเดียว?

เรม: อูตาคาตะจังอยู่คนเดียวเหรอคะ? แล้วรุยจังล่ะ? ไม่ได้อยู่ด้วยกันเหรอ?

อูตาคาตะ: ช่าย! "ลู" น่ะตามไปด้วยไง

เรม: เอ๋? ....รุ...รุยจังทำไมนะ?

อูตาคาตะ: ช่าย ตามไปด้วยกัน! อูไปคนช่วยพาเธอไปขึ้นรถลากเอง

ดูเหมือนว่าคณะเดินทางไปเมืองเคออสเฟลมจะมีสมาชิกคนที่ 6 ที่ไม่ได้ถูกรับเชิญเสียแล้ว

จบตอน

(สมาชิกปาร์ตี้เดินทางไปเมืองเคออสเฟลมปัจจุบัน: วินเซนต์ / นัตสึมิ(สุบารุ)​ / ทาริตต้า / มีเดียม / อัล / รุย)
