---
title: 'ข้อมูลเพิ่มเติมจากอาจารย์ทัปเปย์เกี่ยวกับรูทตะกละ'
description: "ข้อมูลเพิ่มเติมจากอาจารย์ทัปเปย์เกี่ยวกับรูทตะกละ"
date: 2018-07-19
image: "@assets/blog/if-glutt-19.webp"
imageAlt: re zero IF-TSUGIHAGU แปลไทย
categories: [Tsugihagu]
author: admin
tags: [rezerotsugihaguif]
hideToc: true
---
1. ที่ผมของสุบารุกลายเป็นสีขาวและตาเปลี่ยนสีไปข้างหนึ่งเป็นผลมาจากการได้อ่านหนังสือคนตายของ "เบียทริซ" เป็นเล่มแรกๆ

จิตใจของมนุษย์ธรรมดากับประสบการณ์ความโดดเดี่ยวกว่า 400 ปีของเบียทริซมันตีกันจนเกิดอาการช็อคที่เปลี่ยนผมของสุบารุกลายเป็นสีขาวไป

อาการสติแตกจากหนังสือของเบียทริซยังทำให้สุบารุเอาหัวโขกกำแพงกับพื้นหอคอยซ้ำๆจนกระทั่งจอประสาทตาข้างซ้ายเสียไปจนมองเห็นภาพพร่ามัว

2. ต่างจากสุบารุโหมดตัวร้ายในรูท IF อื่น รูทตะกละนี้สุบารุจะยังมีความรู้สึกผิดชอบชั่วดีจนรู้สึกสะเทือนใจทุกครั้งที่สั่งฆ่าคน

สุบารุรูทตะกละตั้งใจจะชดใช้บาปในตอนท้ายด้วยการหายไปตลอดกาลและให้ [นัตสึกิ สุบารุ] คนเดิมกลับมาแทนที่ตัวเอง

3. สุบารุรูทตะกละคนนี้ยังไม่ได้ตายซักครั้งตั้งแต่เริ่มแผนรวบรวมหนังสือนี้ขึ้นมา เขาต้องการจะเอาความทรงจำของเพื่อนมาให้ครบทุกคน เพื่อประกอบเป็น [นัตสึกิ สุบารุ] คนเดิมขึ้นมา แล้วตายเพื่อย้อนกลับไปในทีเดียว

4. แต่ว่าแผนการของสุบารุรูทตะกละจะไม่มีวันสำเร็จและมุ่งหน้าสู่ Bad End อย่างเดียว เนื่องจากว่าเขาไม่มีวันได้ความทรงจำของสองคนนี้มา

4.1 ไรน์ฮาร์ต: บุคคลที่สุบารุไม่มีทางฆ่าได้

4.2 เรม: บุคคลที่หนังสือคนตายว่างเปล่าไป

5. เรมก็โดนสุบารุในรูทนี้ฆ่าเช่นกัน แต่เนื่องจากว่าเธอถูกบิชอปไร บาเทนไคทอสกินตัวตนไป หนังสือคนตายของเรมจึงว่างเปล่า อ่านไปก็ไม่ได้อะไรเลย

6. สุบารุในรูทนี้เข้าใจผิดว่า [นัตสึกิ สุบารุ] คนเดิมสามารถเลือกจุดเซฟได้แบบ Flow Chart เพราะเขาเห็นความสำเร็จของตัวเองผ่านมุมมองเพื่อนอย่างเดียวไม่ได้รู้วิธีการ ถึงได้เข้าใจไปเองว่า [นัตสึกิ สุบารุ] มีพลังขั้นเหนือกว่าตัวเอง

เพราะงี้สุบารุในรูทนี้ถึงได้คิดว่าพอ [นัตสึกิ สุบารุ] คนเก่ากลับมา เขาจะย้อนจุดเซฟได้ตามสบาย ต่อให้จุดเซฟโดนเลื่อนก็ไม่เป็นไร (ซึ่งคิดผิดมหันต์)

7. บรรดาผีเพื่อนๆในจินตนาการนั้นถูกสร้างขึ้นมาจากหนังสือคนตายของพวกเขา ผีเพื่อนทั้งหลายมีชีวิตอย่างสงบสุขอยู่แค่ในจินตนาการของสุบารุและมองเห็นได้ผ่านตาข้างซ้ายเท่านั้น

ผีเพื่อนๆจะเห็นด้วยกับการกระทำของสุบารุเป็นเหมือนการปลอบใจตัวเอง ถ้าเป็นตัวจริงคงไม่มีใครนอกจากรอสวาลสนับสนุนแผนการนี้ของสุบารุแน่นอน

8. ที่ผีเอมิเลียตันบางทีดูเหมือนมีความนึกคิดเป็นของตัวเองอย่างตอนที่บอกให้สุบารุดูแลชอล่านั้น ทัปเปย์จงใจปล่อยให้กำกวมระหว่าง

8.1 นั่นคือสิ่งที่เอมิเลียตัวจริงก็จะพูดเหมือนกัน

8.2 เธอพูดตามที่จิตใต้สำนึกของสุบารุสั่ง

(ปิดท้ายด้วยการเล่นมุก I M T อิมเมจินาเลียตันนางฟ้าตัวจริง)

9. ในมุมมองของสุบารุรูทนี้ที่ได้อ่านหนังสือคนตายของเอมิเลียมา เขาคิดว่าเอมิเลียตกหลุมรัก [นัตสึกิ สุบารุ] คนเก่า (เป็นการคอนเฟิร์มว่าเอมิเลียเข้าใจความรักแล้วในช่วง Arc 6 เนื้อเรื่องหลัก)

10. ต่อให้เป็นในเนื้อเรื่องหลัก ถ้ามีคนถามสมาชิกฝ่ายเอมิเลียว่า "ใครที่กลายเป็นศัตรูแล้วจะอันตรายที่สุด?" หรือ "ใครที่ไม่อยากให้กลายเป็นศัตรูที่สุด" ทุกคนก็จะตอบเหมือนกันว่า "ออตโต้"

11. ออตโต้ในเนื้อเรื่องหลักไม่เคยอธิบายความสามารถพรจิตวิญญาณแห่งถ้อยคำให้สุบารุฟังแบบละเอียด แต่สุบารุในรูทนี้ได้ข้อมูลมาจากความทรงจำของเรกินเลยคิดแผนมา Counter ได้

12. ถ้าหากออตโต้รอดไปได้และมีเวลาคิดแผนแก้ทาง เขาจะกลายเป็นอุปสรรคที่หนักหนาที่สุดสำหรับสุบารุในรูทนี้เลย การลงทุนกำจัดออตโต้แบบไม่ให้ตั้งตัวจึงถือว่าตัดสินใจได้ถูกต้องแล้ว

13. แผนน้ำท่วมนอกจากจะตัดพรของออตโต้แล้วก็ยังตัดพรจิตวิญญาณแห่งผืนดินของการ์ฟีลด้วย(ต้องสู้บนหลังคา/ไม่มีบัฟจากพื้นดิน) แต่การ์ฟีลก็ยังต่อกรกับชอล่าได้ซักพักแม้จะไม่มีพรช่วยและขนาดว่าไส้โดนยิงกระจายไปแล้ว

ผีเฟรเดริก้าเป็นคนแนะนำให้สุบารุเปิดเผยตัวให้การ์ฟีลเห็นเพื่อทำให้เขาวอกแวกก่อนจะเข้าถึงตัวชอล่า

14. ทีแรกทัปเปย์ตั้งใจจะให้หมู่บ้านที่ถูกสุบารุกวาดล้างในตอนเริ่มเป็นหมู่บ้านอาลัมและให้เด็กที่โดนสุบารุถามชื่อเป็นเพื่อนของเพทร่าซักคน (มิลด์หรือลูก้า) แต่สุดท้ายก็เปลี่ยนใจเป็นหมู่บ้านของอามิวแทน

15. ทัปเปย์ชอบตัวละครใหม่น้อง "อามิว เซียร์ส" พอสมควร เธอเลยอาจจะโผล่มามีบทบาทในเนื้อเรื่องหลักภายหลังก็เป็นได้

16. เอคิดน่าจิ้งจอกเป็นคนแรกที่รับรู้ได้ถึงความผิดปกติและหนีลงชั้นใต้ดินไปขี่มังกรดินโจเซฟฝ่าทะเลทรายกลับมา (พาทรัชไม่ยอมทิ้งสุบารุ)

สุบารุเป็นคนสั่งให้ชอล่าช่วยยิงเฮลส์ สไนป์สอยสัตว์อสูรในทะเลทรายเพื่อให้เอคิดน่าสามารถหนีรอดไปได้ (จะได้ไปบอกข่าวคนอื่นตามแผน)

17. ฝ่ายอนาสตาเซียทั้ง ตัวอนาสตาเซียเอง เอคิดน่าจิ้งจอก ริคาร์โด้ แฝดสามเพิร์ลเบอร์ตั้นจมน้ำตายที่พริสเทล่ากันหมด

18. เฟลิคซ์อยู่ในเมืองพริสเทล่าด้วยเช่นกัน เขาจมน้ำตอนที่ประตูกั้นถูกเปิดแต่รอดมาได้ด้วยเวทรีเจนอัตโนมัติของตัวเอง โชคดีที่ครูชถูกส่งกลับไปที่คฤหาสน์คาร์สเทนก่อนแล้ว

19. ฝ่ายพริสซิลล่าไม่ได้มาที่เมืองพริสเทล่าและรอดไปแบบไร้รอยขีดข่วน การคัดสรรกษัตริย์ของรูทนี้จะเหลือคู่ชิงแค่ฝ่ายพริสซิลล่ากับฝ่ายเฟลท์

แต่เนื่องจากว่าเฟลท์หมดกำลังใจเพราะเสียปู่รอมไป พริสซิลล่าจึงน่าจะเป็นผู้ได้ขึ้นครองบัลลังก์กษัตริย์ในรูทนี้

(ทัปเปย์ไม่ได้บอกว่าเกิดอะไรขึ้นกับครูช อาจจะถอนตัวหรือทนคำสาปไม่ไหวจนตายไป)

20. สุบารุในรูทนี้ไม่ได้สนใจผ่านการทดสอบของหอคอยเลย เขาไม่เคยได้เจอบิชอปรุย อาร์เน็บที่เป็นตัวการขโมยความทรงจำตัวเองและไม่ได้เข้าไปเจอเรมในห้องโถงแห่งความทรงจำด้วย

21. หลังสุบารุกับชอล่าออกไปแล้ว บิชอปไรกับรอยก็มาถึงหอคอยเพลอาเดสแบบคลาดกัน จากนั้นทั้งคู่ก็โดนเรดกระทืบยับ (ไม่ระบุชัดเจนว่าตายไหม)

22. บิชอปคาเปลล่าเป็นหนึ่งในเป้าหมายที่สุบารุอยากฆ่า แต่คาเปลล่าก็ฉลาดพอที่จะรับรู้ถึงความอันตรายของสุบารุกับชอล่า เธอจึงได้หลีกเลี่ยงการปะทะและหลบอยู่เงียบๆไป

23. ไรน์ฮาร์ตในรูทนี้สนิทสนมกับสุบารุมานานต่างจากในรูท IF อื่นๆที่ยังไม่ค่อยรู้จักกันดี พอสุบารุกลายเป็นตัวร้ายขึ้นมาเขาเลยทำใจเชื่อได้ยากและยังคงเรียกสุบารุว่า "เพื่อน" ต่อไป แม้จะต้องปวดใจกับการกระทำของเขา

24. ไรน์ฮาร์ตคือ "กำแพงด่านสุดท้าย" ของรูทนี้ที่สุบารุไม่มีวันก้าวข้ามไปได้ ต่อให้สุบารุฆ่าคนทั้งโลกแล้วอ่านหนังสือจนได้ผีมาช่วยเป็นล้านหรือต่อให้ชอล่าจะท็อปฟอร์มขนาดไหน พวกเขาก็ไม่มีวันฆ่าไรน์ฮาร์ตได้อยู่ดี

(เป้าหมายของรูทนี้คือการฆ่าไรน์ฮาร์ตเพื่อเอาหนังสือด้วย ดังนั้นจะเล่นมุก "ฆ่าชื่อเสียง" แบบรูทเย่อหยิ่งก็ไม่ได้)

25. ในรูทนี้ไรน์ฮาร์ตจะออกเงินช่วยสงเคราะห์ให้แก่เหยื่อของสุบารุ ทำให้ชื่อเสียงของเขาในฐานะวีรบุรุษยิ่งเพิ่มมากขึ้นทั้งๆที่เจ้าตัวไม่ได้ต้องการ

26. คำสัญญาสุดท้ายที่สุบารุให้ไว้กับชอล่า (ที่ว่าจะฆ่าเธอหลังไรน์ฮาร์ต) จะไม่มีวันเป็นจริง เนื่องจากว่าทั้งคู่ไม่สามารถฆ่าไรน์ฮาร์ตได้

27. อาจารย์ทัปเปย์นับชอล่าเป็นนางเอกหลักของรูทตะกละนี้ เธอคือกำลังรบหลักและคู่หูคนสำคัญที่ยอมทำตามคำสั่งของสุบารุโดยไม่ถาม

อีกทั้งเธอยังเป็นคนเดียวที่ไม่สนใจว่าสุบารุจะเป็นคนเก่าหรือคนใหม่และไม่เคยเปรียบเทียบ สุบารุเลยไม่จำเป็นต้องฝืนทำตัวเป็นคนเก่าหรือรู้สึกผิดที่ตัวเองไม่ดีเท่าคนเก่าเวลาคุยกับชอล่า

28. อาจารย์ทัปเปย์ไม่ยอมบอกว่าชอล่ากับสุบารุออกหอคอยมาได้ยังไงในรูทนี้ เพราะตอนที่แต่งรูทนี้ Arc 6 ยังเขียนไม่จบ อาจารย์เขายังไม่อยากสปอยล์

(แต่ล่าสุดถึง Arc 6 จะจบไปแล้วเราก็ยังไม่ทราบคำตอบอยู่ดีว่าทำไมสุบารุถึงออกหอคอยได้โดยที่ชอล่าไม่กลายเป็นแมงป่องยักษ์)

29. ส่วนใหญ่สุบารุจะฆ่าคนด้วยการพึ่งพาการสอยระยะไกลจากเฮลส์ สไนป์ของชอล่า เลยเลี่ยงการปะทะตรงๆกับคนเก่งๆ ได้ในบางที (ขอเดาว่าเก็บรอสวาลด้วยวิธีนี้)

30. คำพูดที่ชอล่าอยากได้ยินจากสุบารุจริงๆคือ "ชั้นรักเธอ(愛してる)"

แต่แค่ "เธอเป็นคนสำคัญคนสุดท้ายในโลกนี้ที่ชั้นจะฆ่า" ก็ทำให้เธอมีความสุขที่สุดเท่าที่เคยมีมาแล้ว