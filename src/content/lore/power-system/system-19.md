🔥 เวทอัคคี (火魔法)

เวทอัคคีคือเวทมนตร์ที่เกี่ยวข้องกับการควบคุมอุณหภูมิและความร้อน

นั่นแปลว่าผู้ใช้เวทอัคคีสามารถเร่งอุณหภูมิเพื่อสร้างเปลวเพลิง/ลูกไฟหรือลดอุณหภูมิให้ต่ำลงเพื่อสร้างน้ำแข็ง/เยือกแข็งศัตรูก็ได้ครับ

เรียกได้ว่าเวทมนตร์เป็นสายที่เกิดมาเพื่อใช้โจมตีโดยเป็นหลักเลย แต่ก็สามารถประยุกต์ใช้ปิดปากแผลในบางสถานการณ์ได้

*ในรูทโทสะ รอสวาลใช้เวทอัคคีในการห้ามเลือดและปิดปากแผล ซึ่งเป็นกระบวนการที่เรียกว่า Cauterization ครับ

**ในตอนสั้น First Mission ยุลิอุสเองก็เคยใช้วิญญาณอัคคีแช่แข็งบาดแผล ก่อนที่จะใช้วิญญาณวารีรักษาแผลซ้ำอีกทีเหมือนกัน

ทั้งนี้ โดยส่วนใหญ่ผู้ใช้เวทอัคคีจะถนัดสายใดด้านหนึ่งระหว่างเพิ่มอุณหภูมิหรือลดอุณหภูมิ และมุ่งเน้นฝึกฝนทักษะไปทางนั้นอย่างเดียวเลย

แต่ถ้าหากเป็นผู้เชี่ยวชาญเวทอัคคีระดับเทพ ก็อาจจะสามารถใช้ได้ทั้งเพลิงและน้ำแข็งเลยครับ

โดยเวทอัคคีแบบพื้นฐาน ถ้าเป็นสายเพลิงก็คือตระกูล [โกอา] ที่เน้นการสร้างลูกไฟ ส่วนสายน้ำแข็งคือตระกูล [ฮิวม่า] ที่เน้นการสร้างเสาน้ำแข็งมายิงครับ

***ตามความเห็นส่วนตัวของ [ท็อดด์ แฟงก์] เวทอัคคีคือเวทมนตร์ที่เหมาะสมต่อการรับมือศัตรูกลุ่มใหญ่มากที่สุดในบรรดาทุกธาตุ

ตัวอย่างผู้ถนัดเวทอัคคี:

1. พัค [มหาวิญญาณอัคคี] ตนปัจจุบัน

2. เมลาคูเอร่า อดีต [มหาวิญญาณอัคคี]

3. เอมิเลีย [แม่มดเยือกแข็ง]

4. ฟอร์โทน่า

5. ทิวี่ เพิร์ลบาตัน

6. ไรป์ บาริเอล