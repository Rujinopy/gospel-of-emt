🌪️ เวทวายุ (風魔法)

เวทวายุเป็นเวทมนตร์ที่เกี่ยวข้องกับการควบคุมสิ่งที่อยู่ภายนอกร่างกายของสิ่งมีชีวิต (อิงจากรอสวาล) โดยมีความสามารถในการแทรกแซงบรรยากาศเป็นหลัก

โดยทั่วไปมักจะใช้ในการควบคุมกระแสลม เสกพายุหมุน สร้างคมดาบสายลมที่มองไม่เห็นออกมาเฉือนศัตรู หรือสร้างกับดักล่องหนทิ้งเอาไว้ก็ได้

นอกจากนี้เวทวายุยังมักใช้เสริมการทรงตัวและการเคลื่อนไหว เช่น ช่วยในการลงจอดเวลาตกจากที่สูงหรือช่วยทรงตัวในขณะที่บินอยู่

สายต่อสู้ประชิดตัวสามารถใช้เวทวายุเสกสายลมมาห่อหุ้มร่างตัวเองไว้เพื่อเสริมพลังทำลายของฝ่ามือหรือลูกเตะได้ด้วยเช่นกัน

*เหมือนที่รอสวาลเตะการ์ฟีลหัวขาดในนิยายบทที่ 4 (อนิเมะ SS2) ซึ่งเป็นการเสริมแกร่งลูกเตะด้วยเวทวายุ

**หนึ่งในวิธีใช้เวทวายุระยะประชิดที่โหดเหี้ยมที่สุดคือการคว้าใบหน้าของศัตรูไว้แล้วกระหน่ำยิงมนตร์ [ฟูล่า] จากฝ่ามือแบบต่อเนื่องเพื่อปั่นใบหน้าให้แหลก

มนตร์พื้นฐานที่สุดของเวทวายุคือมนตร์ตระกูล [ฟูล่า] ซึ่งเป็นการสร้างคมดาบสายลมออกมา

ความพิเศษของมนตร์ [ฟูล่า] คือพลังทำลายของมันเท่ากันทุกขั้น ยิ่งเป็นมนตร์ระดับสูง (เอล/อุล/อัล) จำนวนและระยะหวังผลของดาบสายลมจะยิ่งเพิ่มขึ้นเท่านั้นเอง

นั่นแปลว่าแค่มนตร์ [ฟูล่า] ขั้นแรกสุดก็มีความคมมากพอจะตัดคอศัตรูให้ขาดได้แล้ว หากผู้ใช้มีความแม่นยำในการควบคุมสูงมากพอ

อนึ่ง อ้างอิงทอล์คโชว์เมื่อปี 2018 ของอาจารย์ทัปเปย์ เวทอัสนี(สายฟ้า)ถือเป็นเวทวายุแขนงหนึ่งด้วยเช่นกัน

โดยตัวละครที่อาจารย์คอนเฟิร์มว่าสามารถใช้เวทสายฟ้าได้ ปัจจุบันมีแค่รอสวาล

ตัวอย่างผู้ถนัดเวทวายุ

1. รัม

2. ครูช คาร์สเทน

3. ซาเรสเทีย [มหาวิญญาณวายุ]

4. บัลรอย เทเมกริฟ

***เฟรเดริก้า บาวแมน / โยชัว ยุคริอุส มีคุณสมบัติของธาตุลม แต่ไม่มีโอกาสได้ฝึกฝนทักษะเวทมนตร์เลย