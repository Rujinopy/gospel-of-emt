📌 ไอพิษ (瘴気)

ไอพิษคือมานาปนเปื้อนที่มองไม่เห็นด้วยตาเปล่าซึ่งถูกปล่อยออกมาจากร่างของผู้ที่มีความเกี่ยวข้องกับแม่มด

บางครั้งไอพิษจะถูกเรียกว่า "กลิ่นแม่มด(魔女の香り)" หรือ "กลิ่นสาบของแม่มด(魔女の残り香)" ด้วยเช่นกัน

ไอพิษจากแต่ละแหล่งอาจจะมีความรุนแรงและผลกระทบหนักเบาแตกต่างกันออกไป

โดยส่วนใหญ่แล้ว ไอพิษในปริมาณน้อยจะยังไม่เป็นอันตราย แต่ถ้าเกทดูดไอพิษที่มีความเข้มข้นเข้าไปมาก ก็จะเกิดผลเสียต่อร่างกายที่รุนแรงถึงขั้นเสียชีวิตได้

สถานที่ที่มีไอพิษเข้มข้นที่สุดในโลกคือ [เนินทรายออกุเลีย] ซึ่งเป็นที่ตั้งของศาลเจ้าผนึกแม่มดแห่งริษยา แถมยังมีสัตว์มารอยู่เป็นฝูงอีกครับ

ไอพิษในเนินทรายออกุเลียนั้นเข้มข้นถึงขั้นที่สามารถทำให้อาหารและน้ำปนเปื้อนจนรับประทานไม่ได้เลย (ถ้ากินเข้าไปก็เสี่ยงตายแน่นอน)