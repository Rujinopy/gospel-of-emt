📌 โอโด (オド)

โอโดคือดวงจิตของทุกสรรพสิ่ง หรือก็คือตัวแทนแห่งพลังชีวิตของทุกสิ่งมีชีวิตในโลกนี้นั่นเองครับ

ทุกชีวิตจะเกิดมามีโอโดไม่เท่ากัน แถมโอโดยังเป็นสิ่งที่มีอยู่จำกัด ใช้แล้วหมดไป ไม่สามารถฟื้นฟูโอโดที่สูญเสียไปคืนมาได้

ถ้าถามว่าโอโดเอาไปใช้ทำอะไร?

คำตอบก็คือสามารถนำโอโดสามารถเอาไปใช้เป็นพลังงานในการใช้เวทมนตร์แทนมานาในยามฉุกเฉินได้นั่นเองครับ

แต่การงัดโอโดมาใช้ก็คือการตัดทอนพลังชีวิตตัวเอง ทำให้อายุขัยสั้นลง แถมถ้าเกิดใช้โอโดจนหมด ร่างกายก็จะพิการด้วย

*อนึ่ง ช่วงบทที่ 2 เอมิเลียยอมจ่ายโอโดตัวเองส่วนหนึ่งเพื่อรักษาสุบารุที่ถูกฝูงอุลการ์มรุมกัด

**ช่วงบทที่ 1 พัคเคยบอกว่าเอมิเลียสามารถจ่ายโอโดเพื่อบังคับเรียกพัคออกมาหลัง 5 โมงเย็นได้แม้จะผิดเงื่อนไขพันธสัญญา

ประโยชน์อีกอย่างหนึ่งของโอโดคือมันเป็นบ่อกำเนิดมานาแบบอัตโนมัติที่คอยรีเจนมานาให้เจ้าของร่างนอกเหนือจากที่เกทดูดมาจากภายนอกครับ